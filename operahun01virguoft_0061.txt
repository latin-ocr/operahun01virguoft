v. 14. ECLOGA X. 35

Pinifer illum etiam, sola sub rupe jacentem,
Maenalus, et gelidi fleverunt saxa Lycaei.

Stant et oves circum 3 nostri nec poenitet illas ;
Nec te poeniteat pecoris, divine poeta:

Et formosus oves ad flumina pavit Adonis.

Venit et upilio ; tardi venere bubulci ς

Uvidus hiberna venit de glande Menalcas.

Omnes, Unde amor iste, rogant, tibi? Venit Apollo:
Galle, quid insanis ? inquit ε tua cura, Lycoris
Perque nives aliurn, perque horrida castra, secuta est·
Venit et agresti capitis Silvanus honore,

Florentes ferulas et grandia lilia quassans.

Pan deus Arcadiae venit ; quem vidimus ipsi
Sanguineis ebuli baccis minioque rubentem.

Ecquis erit modus ἓ inquit : Amor non talia curat:
Nec lacrimis crudelis Amor, nec gramina rivis,
Nec cytiso saturantur apes, nec fronde capellae.
Tristis at ille, Tamen cantabitis, Arcades, inquit,
Montibus haec vestris, soli cantare periti

Arcades. O mihi tum quarn molliter ossa quiescant,
Vestra meos olim si fistula dicat amores !

Atque utinam ex vobis unus, vestrique fuissem
Aut custos gregis, aut maturae vinitor uvae!
Certe, sive mihi Phyllis, sive esset Amyntas,

Seu quicumque furor, (quid tum, si fuscusAmyntas?
Et nigrae violae sunt, et vaccinia nigra)

Mecum inter salices lenta sub vite jaceret ς

Serta mihi Phyllis legeret, cantaret Amyntas.
E 2

