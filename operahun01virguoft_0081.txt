v. 468. GEORGICON Ι. 55·

Impiaque aeternam timuerunt saecula noctem.
Tempore quamquam illo tellus quoque, et aequora
Obscenique canes, importunaeque volucres [ponti,
Signa dabant. Quoties C> clopum effervere in agros
Vidimus undantem ruptis fornacibus Aetnam,
Flammarumque globos liquefactaque volvere saxa!
Armorum sonitum toto Germania coelo

Audiit : insolitis tremuerunt motibus Alpes.

Vox quoque per lucos volgo exaudita silentis
Ingens ; et simulacra modis pallentia miris

Visa sub obscurum noctis ς pecudesque loquutae,
Infandum ! sistunt amnes, terraeque dehiscunt 3
Et moestum illacrimat templis ebur, aeraque sudant.
Proluit, insano contorquens vertice, silvas
Fluviorum rex, Eridanus, camposque per omnis
Curn stabulis armenta tulit. Nec tempore eodem
Tristibus aut extis fibrae apparere minaces,

Aut puteis manare cruor cessavit, et altae

Per noctem resonare lupis ululantibus urbes.

Non alias coelo ceciderunt plura sereno

Fulgura ; nec diri toties arsere cometae.

Ergo inter sese paribus concurrere telis

Romanas acies iterum videre Philippi ;

Nec fuit indignum superis, bis sanguine nostro
Emathiam et latos Haemi pinguescere campose
Scilicet et tempus veniet, quum finibus illis
Agricola, incurvo terram molitus aratro,

Exesa inveniet scabra robigine pila,

