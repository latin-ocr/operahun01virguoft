v. 17. ECLOGA VI. 21

Et gravis attrita pendebat cantharus ansa.
Aggressi (nam saepe senex spe carminis ambo
Luserat) injiciunt ipsis ex vincula sertis.
Addit se sociam, timidisque supervenit, Aegle ς
Aegle, Naiadum pulcherrirna ; jamque videnti
Sanguineis frontem moris et tempora pingit.
Ille, dolum ridens, Quo vincula nectitis ? inquit ε
Solvite me, pueri3 satis est potuisse videri ε
Carmina, quae vultis, cognoscite3 carmina vobis,
Huic aliud mercedis erit. Simul incipit ipse.
Tum vero in numerum faunosque ferasque videres
Ludere ; tum rigidas motare cacumina quercus.
Nec tantum Phoebo gaudet Parnasia rupes ;
Nec tantum Rhodope mirantur et Ismarns'Orphea.
Namque canebat, uti magnum per inane coacta
Semina terrarumque animaeque marisque fuissent,
Et liquidi simul ignis ; ut his exordia primis
Omnia, et ipse tener mundi concreverit orbis ;
Turn durare solum, et discludere Nerea ponto
Coeperit, et rerum paullatim sumere formas;
Jamque novum terrae stupeant lucescere solem,
Altius atque cadant submotis nubibus imbres;
Incipiant silvae quum primum surgere, quumque
Rara per ignotos errent animalia montis.
Hinc lapides Pyrrhaejactos, Saturnia regna,
Caucasiasque refert volucres, furtumque Promethei.
His adjungit, Hylan nautae quo fonte relictum
=(Jamatssent, ut littus, Hyla! Hyla! omne sonaret3

