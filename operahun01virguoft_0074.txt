43 GEORGICON 1. v. 272.

Bilantumque gregem fluvio mersare salubri.
Saepe olco tardi costas agitator aselli
Vilibus aut onerat pomis ; lapidemque, revertens,
Incusum, aut atrae massam picis, urbe reportat.
Ipsa dics alios alio dedit ordine Luna
Felices operum z quintam fuge ; pallidus Orcus,
Eumenidesque satae : turn partu Terra nefando
Coeumque Iapetumque creat, saevumque Typhoea,
Et conjuratos coelum rescindere fratres.
Ter sunt conati imponere Pelio Ossam
Scilicet, atque Ossae frondosum involvere Olympum:
Ter pater exstructos disjecit fulmine montis.
Septima post decimam felix, et ponere vitem,
Et prensos domitare boves, et licia telae
Addere z nona fugae melior, contraria furtis.
Multa adeo gelida melius se nocte dedere,
Aut quum sole novo terras irrorat Eous.
Nocte leves melius stipulae, nocte arida prata
Tondentur ε noctes lentus non deficit humor.
Et quidam seros hiberni ad luminis ignes
pervigilat, ferroque faces inspicat acuto ι
Interea, longum cantu solata laborem,
Arguto conjunx percurrit pectine telas;
Aut dulcis musti Volcano decoquit humorem,
Et foliis undarn trepidi despumat aheni.
At rubicunda Ceres medio succiditur aestu ;
Et medio tostas aestu terit area fruges.
Nudus ara, sere nudus ; hiems ignava colono.-

