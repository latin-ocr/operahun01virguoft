204 “ AENEIDOS IV. v. 47.

Quam tu urbem,soror,hanc cernes! qnae surgere reg-
Conjugio tali! Teucrum comitantibus armis, [na
Punica se quantis attollet gloria rebus!
Tu modo posce deos veniam, sacrisque litatis
Indulge hospitio, caussasque innecte morandi,
Dum pelago desaevit hiems, et aquosus Orion,
Quassataeque rates ; dum uon tractabile coelum.
His dictis incensum animum inflammavit amore,
Spemque dedit dubiae menti, solvitque pudorem.
Principio, delubra adeunt, pacemque per aras
Exquiruut ι mactant lectas de more bidentis
Legiferae Cereri, Phoeboque, patrique Lyaeo ς
Junoni ante omnis, cui vincla jugalia curae.
Ipsa, tenens dextra pateram, pulcherrima Dido
candentis vaccae media inter cornua fundit ;
Aut, ante ora deum, pinguis spatiatur ad aras,
Instauratque diem donis, pecudumque reclusis
Pectoribus inhians spirantia consulit exta.
Heu vatum ignarae mentes ! quid vota furentem,
Quid delubra juvant ἓ est mollis flamma medullas
Interea, et tacitum vivit sub pectore volnus.
Uritur infelix Dido, totaque vagatur
Urbe furens: qualis conjecta cerva sagitta,
Quam procul incautam nemora inter Cresia fixit
Pastor agens telis, liquitque volatile ferrum
Nescius z illa fuga silvas saltusque peragrat
Dictaeos: haeret lateri letalis arundo.
Nunc media Aenean secum per moenia ducit,

