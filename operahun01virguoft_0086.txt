60 GEORGICON 11. v. 74,-

Nam‚ qua se medio trudunt de cortice gemmae,

Et tenuis rumpunt tunicas, angustus in ipso

Fit nodo sinus z huc aliena ex arbore germen

Includunt, udoque docent inolescere libro.

Aut rursum enodes trunci resecantur, et alte

Finditur in solidum cuneis via ς deinde feraces

Plantae immittuntur : nec longum tempus, et ingens

Exiit ad coelum ramis felicibus arbos,

Miraturque novas frondis et non sua poma.
Praeterea, genus haud unum, nec fortibus ulmis,

Nec salici, lotoque, neque Idaeis cyparissis :

Nec pingues unam in faciem nascuntur olivae,

orchades, et radii, et amara pausia bacca 3

Pomaque, et Alcinoi silvae : nec surculus idem

Crustumiis Syriisque piris, gravibusque volemis:

Non eadem arboribus pendet vindemia nostris,

Quam Methymnaeo carpit dc palmite Lesbos.

Sunt Thasiae vites 3 sunt ct Mareotides albae ;

Pinguibus hae terris habiles, levioribus illae ;

Et passo Psithia utilior ; tenuisque Lageos,

Tentatura pedes olim, vincturaque linguam ς

Purpureae, preciaeque3 et--quo te carmine dicam,

Rhaetica 3 nec cellis ideo contende Falernis.

Sunt et Aminaeae vites, firmissima vina,

Tmolus et assurgit quibus, et rex ipse Phanaeus ς

Argitisque minor, cui non certaverit ulla,

Aut tantum fluere, aut totidem durare per annos. '

Non ego te, dis et mensis accepta secundis»,

