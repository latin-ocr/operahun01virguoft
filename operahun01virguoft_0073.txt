r. 244. GEORGICON 1. 4-7

Maximus hic flexu sinuoso elabitur Anguis
Circum perque duas, in morem fluminis, ArctOS,
Arctos Oceani metuentis aequore tingui.

Illic, ut perhibent, aut intempesta silet nox
Semper, et obtenta densantur nocte tenebrae ε
Aut redit a nobis Aurora, diemque reducit3
Nosque ubi primus equis Oriens adflavit anhelis,
Illic sera rubens accendit lumina Vesper.

Hinc tempestates dubio praediscere coelo
Possumus, hinc messisque diem, tempusque serendi;
Et quando infidum remis impellere marmor
Conveniat ; quando armatas deducere classis,
Aut tempestivam silvis evertere pinum.

Nec frustra signorum obitus speculamur et ortus,
Temporibusque parem diversis quatuor annum.
Frigidus agricolam si quando continet imber,
Multa, forent quae mox coelo properanda sereno.
Maturare datur: durum procudit arator
Vomeris obtusi dentem ς cavat arbore lintres 3
Aut pecori signum, aut numeros impressit acervis.
Exacuunt alii vallos furcasque bicornis,

Atque Amerina parant lentae retinacula viti.
Nunc facilis rubea texatur fiscina virga ; Δ
Nunc torrete igni fruges, nunc frangite saxos
Quippe etiam festis quaedam exercere diebus
Fas et jura sinunt : rivos deducere nulla
Religio vetuit, segeti praetendere sepem,
Insidias avibus moliri, incendere vepres,

