v. 325. GEORGICON 11. 69

Tum pater omnipotens fecundis imbribus Aether
Conjugis-in gremium laetae descendit, et omnes
Magnus alit, magno commixtus corpore, fetus.
Avia tum resonant avibus virgulta canoris,
Et Venerem certis repetunt armenta diebus ; ,
Parturit almus ager ; Zephyrique tepentibus auris
Laxant arva sinus ς superat tener omnibus humor;
Inque novos soles audent se germina tuto
Credere : nec metuit surgentis pampinus Austros,
Aut actum coelo magnis Aquilonibus imbrem ;
Sed trudit gemmas, et frondis explicat omnis.
Non alios prima crescentis origine mundi
Illuxisse dies„ aliumve habuisse tenorem,
Crediderim : ver illud erat ; ver magnus agebat.
Orbis, et hibernis parcebant flatibus Euri ;
Quum primae lucem pecudes hausere, virumque
Ferrea progenies duris caput extulit arvis,
Immissaeque ferae silvis, et sidera coelo.
Nec res hunc tenerae possent perferre laborem,
Si non tanta quies iret frigusque caloremque
Inter, et exciperet coeli indulgentia terras. [agros,
Quod superest, quaecumque premes virgulta per
Sparge fimo pingui, et multa memor occule term t
Aut lapidem bibulum, aut squalentis infode conchas ς
Inter enim labentur aquae, tenuisque subibit
Halitus, atque animos tollent sata. Jamque reperti,
Qui saxo super, atque ingentis pondere testae,
Urguerent z hoc effusos munimen ad imbris 5

