v. 493. GEORGICON ΙΙ. 75

Fortunatus et ille, deos qui novit agrestis,

Panaque, Silvanumque senem,Nymphasque sorores!

Illum non populi fasces, non purpura regum

Rexit, et infidos agitans discordia fratres,

Aut conjurato descendens Dacus ab Histro ;

Non res Romanae, perituraque regna ι neque ille

Aut doluit miserans inopem, aut invidit habenti.

Quos rami fructus, quos ipsa volentia rura

Sponte tulere sua, carpsit 3 nec ferrea jura,

Insanumque forum, aut populi tabularia vidit.
Sollicitant alii remis freta caeca, ruuntque

In ferrum 3 penetrant aulas et limina regum z

Hic petit excidiis urbem miserosque Penatis,

Ut gemma bibat, et Sarrano indormiat ostro ε

Condit opes alius, defossoque incubat auro.

Hic stupet attonitus Rostris : hunc plausus hiantem

Per cuneos geminatus enim plebisque patrumque

Corripuit. Gaudent perfusi sanguine fratrum,

Exsilioque domos et dulcia limina mutant,

Atque alio patriam quaerunt sub sole jacentem.

Agricola incurvo terram dimovit aratro :

Hinc anni labor ; hinc patriam parvosque nepotes

Sustinet 3 hinc armenta boum, meritosque juvencos.

Nec requies, quin aut pomis exuberet annus,

Aut fetu pecorum, aut Cerealis mergite culmi ;

Proventuque oneret sulcos, atque horrea vincat.

Venit hiems ε teritur Sicyonia bacca trapetis ;

Glande sues laeti redeunt ; dant arbuta silvae 3

K2

