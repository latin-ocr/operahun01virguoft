156 ‘AENEIDOS 11. v. 243..

Substitit, atque utero sonitum quater arma dedere.

Instamus tamen, immemorem, caecique surore,

Et monstrum infelix sacrata sistimus arce.

Tunc etiam satis aperit Cassandra futuris

Ora, dei jussu uon umquam credita Teucris.

Nos delubra deum miseri, quibus ultimus essct

Ille dies, festa velamus fronde per urbem.
Vertitur interea coelum, ct ruit occano Nox,

Involvens umbra magna terramque polumque,

Myrmidonumque dolos : fusi pei· moenia, Teucri

Conticuere : sopor fessos complectitur artus.

Et jam Argiva phalanx instructis navibus ibat

A Tenedo, tacitae per amica silentia lunae,

Littora nota petens, flammas quum regia puppis

Extulerat; fatisque deum defensus iniquis,

Inclusos utero Danaos et pinea furtim

Laxat claustra Sinon: illos patefactus ad auras

Reddit equus, laetique cavo se robore promunt

Thessandrus Sthenelusque, duces, ct dirus Ulixes,

Demissum lapsi per funem, Acamasque, Thoasque,

Pelidesque Neoptolemus, primusque Machaon,

Et Menelaus, et ipse doli fabricator, Epeos.

Invadunt urbem somno vinoque sepultam ε

Caeduntur vigiles, portisque patentibus omnis

Accipiunt socios, atque agmina conscia jungunt.
Tempus erat, quo prima quies mortalibus aegris

Incipit, et dono divum gratissima serpit.

In somnis, ecce! ante oculos moestissimus Hector

