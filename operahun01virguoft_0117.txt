, v. 384. GEORGICON 111. 91

Si tibi lanitium curae, primum, aspera silva,
Lappaeque tribulique absint ; fuge pabula laetag
Continuoque greges villis lege mollibus albos.
Illum autem, quamvis aries sit candidus ipse,
Nigra subest udo tantum cui lingua palato,

Rejice, ne maculis infuscet vellera pullis
Nascentum ι plenoque alium circumspice campo.
Munere sic niveo lanae, si credere dignum est,
Pan, deus Arcadiae, captam te, Luna, fefellit,

In nemora alta vocans ; nec tu adspernata vocantem.

At, cui lactis amor, cytisum lotosque frequentis
Ipse manu salsasque ferat praesepibus herbas.
Hinc et amant fluvios magiS,ac magis ubera tendunt,
Et salis occultum referunt in lacte saporem.

Multi jarn excretos prohibent a matribus haedos,
Primaque ferratis praefigunt ora capistris.

Quod surgente die mulsere horisque diurnis,
Nocte premunt: quod jam tenebris et sole cadente,
Sub lucem exportans calathis, adit oppida pastor 3
Aut parco sale contingunt, hiemique reponunt.

Nec tibi cura canum fuent postrema: sed una
velocis Spartae catulos, acremque Molossum,
Pasce sero pingui. Numquam, custodibus illis,
Nocturnum stabulis furem, incursusque luporum,
Aut impacatos a tergo horrebis Iberos.

Saepe etiam cursu timidos agitabis onagros,
Et canibus leporem, canibus venabere damas.

Saepe, volutabris pulsos silvestribus, apros
M 2

