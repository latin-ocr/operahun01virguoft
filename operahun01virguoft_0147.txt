xc: 412 AENEIDOS 1. 121

Unius o'b noxam et furias Ajacis Oilei ?

Ipsa, Jovis‘ rapidum jaculata e nubibus ignem,

Disjecitque rates, evertitque aequora ventis;

Illum, exspirantem transfixo pectore flammas,

Turbine corripuit, scopuloque infixit acuto.

Ast ego, quae divom incedo regina, ,Iovisque

Et soror et conjunx, una cum gente tot annos

Bella gero. Et quisquam numen J unonis adoret

Praeterea, aut supplex aris imponat honorem ἒ
Talia flammato secum, dea, corde volutans,

Nimborum in patriam, loca feta furentibus austris,¹

. Aeoliam venit. Hic vasto rex Aeolus antro

Luctantis ventos tempestatesque sonoras

Imperio premit, ac vinclis et carcere frenat.

Illi indignantes magno cum murmure montis

Circum claustra fremunt : celsa sedet Aeolus arce, ,

Sceptra tenens, mollitque animos, et temperat iras.
Ni faciat, maria ac terras coelumque profundum
Quippe ferant rapidi secum, verrantque per auras.
Sed pater omnipotens speluncis abdidit atris,
Hoc metuens; molemque et montis insuper altos
Imposuit, regemque dedit, qui foedere certo
Et premere, et laxas sciret dare jussus habenas.
Ad quem tum Juno supplex his vocibus usa est :
Aeole, namque tibi divom pater, atque hominum
Et mulcere dedit fluctus et tollere vento ; [rex‚·
Gens inimica mihi Tyrrhenum navigat aequor,

Ilium in Italiam portans, victosque Penates ε-
ΤΟΜ. Ι. 0

&a

