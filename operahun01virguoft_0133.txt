v. 243. GEORGICON IV. 107

Stellio ; et lucifugis congesta cubilia blattis 3
Immunisque sedens aliena ad pabula fucus,
Aut asper crabro imparibus se immiscuit armis ς
Aut dirum, tineae, genus ε aut invisa Minervae
Laxos in foribus suspendit aranea casses,
Quo magis exhaustae fuerint, hoc acrius omnes
Incumbent generis lapsi sarcire ruinas,
Complebuntque foros, et floribus horrea texerit.
Si vero, quoniam casus apibus quoque nostros
Vita tulit, tristi languebunt corpora morbo,
Quod jam non dubiis poteris cognoscere signis;
(Continuo est aegris alius color 3 horrida voltum
Deformat macies ς tum corpora luce carentum
Exportant tectis, et tristia funera ducunt;
Aut illae pedibus connexae ad limina pendent,
Aut intus clausis cunctantur in aedibus omnes,
Ignavaeque fame, et contracto frigore pigrae :
Tum sonus auditur gravior, tractimque susurrant;
Frigidus ut quondam silvis immurmurat Auster,
Ut mare sollicitum stridit refluentibus undis,
Aestuat ut clausis rapidus fornacibus ignis)
Hic jam galbaneos suadebo incendere odores,
Mellaque arundineis inferre canalibus, ultro
Hortantem‚ et fessas ad pabula nota vocantem.
Proderit et tunsum gallae admiscere saporem,
Arentisque rosas, aut igni pinguia multo
Defruta, vel Psithia passos de vite racemos,

Cecropiumque thymum, et grave olentia centaurea.
O 2

