v. 467. AENEIDOS IV. 219

Sola sibi, semper longam incomitata videtur

Ire viam, et Tyrios deserta quaerere terra.
Eumenidum veluti demens videt agmina Pentheus,
Et solem geminum, et duplicis se ostendere Thebas:
Aut Agamemnonius scenis agitatus Orestes,
Armatam facibus matrem, et serpentibus atris,

“ Quum fugit, ultricesque sedent in limine Dirae.

Ergo, ubi concepit Furias, evicta dolore,
Decrevitque mori3 tempus secum ipsa, modumque,
Exigit, et, moestam dictis aggressa sororem,
Consilium voltu tegit, ac spem fronte serenat:
Inveni, germana, viam, gratare sorori,

Quae mihi reddat eum, vel eo me solvat amantem.
Oceani finem juxta, solemque cadentem,

Ultimus Aethiopum locus est, ubi maximus Atlas
Axem humero torquet, stellis ardentibus ap'tum:
Hinc mihi Massylae gentis monstrata sacerdos,
Hesperidum templi custos, epulasque draconi
Quae dabat, et sacros servabat in arbore ramos,
Spargens humida mella, soporiferumque papaver.
Haec se carminibus promittit solvere mentis

Quas velit, ast aliis duras immittere curas ;

Sistere aquam fluviis, et vertere sidera retro 3
Nocturnosque ciet Manis ι mugire videbis

Sub pedibus terram, et descendere montibus ornos.
Testor, cara, deos, et te, germana, tuumque
Dulce caput, magicas invitam accingier artis.

Tu secreta pyram tecto interiore sub auras

Ee2

