Ρ. VIRGILII MARONIS

AENEJDUS

LIBER 111.

Posi-QUAM res Asiae Priamique evertere gentem
Immeritarn visum Superis, ceciditque superbum
Ilium, et omnis humo fumat Neptunia Troja;
Diversa exsilia et desertas quaerere terras
Auguriis agimur divom, classemque sub ipsa
Antandro, et Phrygiae molimur montibus Idae,
Incerti, quo fata ferant, ubi sistere detur;
contrahimusque viros. Vix prima inceperat aestas,
Et pater Anchises dare fatis vela jubebat ε
Littora quum patriae lacrimans portusque relinquo,
Et campos ubi Troja fuit. Feror exsul in altum
Cum sociis, natoque, Penatibus, et magnis dis.
Terra procul vastis colitur Mavortia campis,
Thraces arant, acri quondam regnata Lycurg03
Hospitium antiquum Trojae, sociique Penates,
Dum fortuna fuit. Feror huc, ct littore curvo
Moenia prima loco, fatis ingressus iniquis ;
Aeneadasque meo nomen de nomine fingo.

