v. 75. AENEIDOS 111. 179

Quam pius Arcitenens, oras et littora circum
Errantem, Gyaro celsa Myconoque revinxit,
Immotamque coli dedit, et contemnere ventos.
Huc feror: haec fessos tuto placidissima portu
Accipit. Egressi veneramur Apollinis urbem.
Rex Anius, rex idem hominum Phoebique sacerdos,
Vittis et sacra redimitus tempora lauro,
Occurrit: veterem Anchisen agnoscit amicum.
Jungimus hospitio dextras, et tecta subimus.
Templa dei saxo venerabar structa vetusto ε
Da propriam, Phymbraee, domum . da moenia fessis,
Et genus, et mansuram urbem. Serva altera 'l'rojae
Pergama, reliquias Danaum‘atque immitis Achilli.
Quem sequimur? quove irejnbes ? »bi ponere sedes?
Da, pater, augurium ς atque animis illabere nostris.
Vix ea fatus eram: tremere omnia visa repente,
Liminaque, laurusque dei ; totusque moveri
Βίους circum, et mugire adytis cortina reclusis.
Submissi petimus terram, et vox fertur ad auris ι
Dardanidae duri, quae vos a stirpe parentum
Prima tulit tellus, eadem vos ubere laeto
Accipiet reduces ι antiquam exquirite matrem.
Hic domus Aeneae cunctis dominabitur oriS,
Et nati natorum, et qui nascentur ab illis.
Haec Phoebus : mixtoque ingens exorta tumultu
Laetitia ε et cuncti, quae sint ea moenia, quaerunt;
Quo Phoebus vocet errantis, jubeatque reverti.

Tum genitor, veterum volvens monumenta virorum,

