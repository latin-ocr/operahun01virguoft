122 , AENEIDOS I. v.69.

Incute vim ventis, submersasque obrue puppes 3
Aut age diversos, et disjice corpora ponto.
Sunt mihi bis septem praestanti corpore nymphae,
Quarum, quae forma pulcherrima, De‘i'opeam
Connubio jungam stabili, propriamque dicabo ;
Omnis ut tecum, meritis pro talibus, annos
Exigat, et pulchra faciat te prole parentem,
Aeolus haec contra : Tuus, o regina ! quid optes
Explorare labor-3 mihi jussa capessere fas est.
Tu mihi, quodcumque hoc regni, tu sceptra Jovem.
Concilias : tu das epulis accumbere divom, [que
Nimborumque facis tempestatumque potentem.
Haec ubi dicta, cavum, conversa cuspide, montem
Impulit in latus; ac venti, velut agmine facto,
Qua data porta, ruunt, et terras turbine perflant.
Incubuere mari, totumque a sedibus imis
Una Eurusque Notusque ruunt, creberque procellis
Africus, et vastos volvunt ad littora fluctus.
Insequitur clamorque virum, stridorque rudentum.
Eripiunt subito nubes coelumque, diemque,
Teucrorum ex oculis t ponto nox incubat atra.
Intonuere poli, et crebris micat ignibus aether ;
praesentemque viris intentant omnia mortem.
Extemplo Aeneae solvuntur frigore membra :
Ingemit, et, duplicis tendens ad sidera palmas,
Talia voce refert ε Ο terque quaterque beati !
Quis ante ora patrum Trojae sub moenibus altis '
Contigit oppetere ! o Danaum fortissime gentis,

