vjffi. GEORoicoN 11. 59

Atque per ambages et longa exorsa, tenebo,
Sponte sua quae se tollunt in luminis auras,
Infecunda quidem, sed laeta et fortia, surgunt:
Quippe solo natura subest Tamen haec quoque si
Inserat, aut scrobibus mandet mutata subactis, [quis
Exuerint silvestrem animum ς cultuque frequenti
In quascunque voces artis haud tarda sequentur.
Nec non et sterilis. quae stirpibus exit ab imis,
Hoc faciet, vacuos si sit digesta per agros ε
Nunc altae frondes et rami matris opacant,
Crescentique adimunt fetuS, uruntque ferentem.
Jam, quae seminibus jactis se sustulit arbos,
Tarda venit, seris factura nepotibus umbram 3
Pomaque degenerant succos oblita priores,
Et turpis avibus praedam fert uva racemos.
Scilicet omnibus est labor impendendus ; et omnes
Cogendae in sulcum, ac multa mercede domandae.
Sed truncis oleae melius, propagine vites
Respondent, solido Paphiae de robore myrtus.
Plantis et durae coruli nascuntur, et ingens
Fraxinus, Herculeaeque arbos umbrosa coronae,
Chaoniique patris glandes z etiam ardua palma
Nascitur, et casus abies visura marinos.
Inseritur vero et fetu nucis arbutus horrida ς
Et steriles platani malos gessere valentis ε
Castaneae fagus, ornusque incanuit albo
flore piri, glandemque sues fregere sub ulmis.
Nee modus inserere atque oculos imponere simplex.

H2

