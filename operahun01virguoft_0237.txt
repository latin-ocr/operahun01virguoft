v. 243. AENEIDOS IV. ‘211

Pallentis ; *alias sub Tartara tristia mittit;

Dat somnos adimitque, et lumina morte resignat.
Illa fretus agit ventos, et turbida tranat

Nubila. Jamque volans apicem et latera ardua cernit
Atlantis duri, coelum qui vertice fulcit3
Atlantis, cinctum assidue cui nubibus atris
Piniferum caput et vento pulsatur et imbri ;

Nix humeros infusa tegit: tum flumina mento
Praecipitant senis, et glacie riget horrida barba.
Hic primum, paribus nitens, Cyllenius, alis,
Constitit 2 hinc toto praeceps se corpore ad undas
Misit 3 avi similis, quae circum littora, circum
Piscosos scopulos, humilis volat aequora juxta.
Haud aliter, terras inter coelumque, volabat
Littus arenosum Libyae, ventosque secabat,
blaterno veniens ab am, Cyllenia proles.

Ut primum alatis tetigit magalia plantis,
Aenean fundantem arces, ac tecta novantem,
Conspicit: atque illi stellatus iaspide fulva
Ensis erat, Tyrioque ardebat murice laena,
Demissa ex humeris 3 dives quae munera Dido
Fecerat, et tenui telas discreverat auro, ,
Continuo invadit z Tu nunc Carthaginis altae
Fundamenta locas, pulchramque uxorius urbem
Exstruis ? heu regni rerumque oblite tuarum!
Ipse deum tibi me claro demittit Olympo
Regnator, coelum et terras qui numine torquet:
Ipse haec ferre jubet celeris mandata per auras :

Dd2

