mo ” AENmDos 111. v. 383.

Longa procul longis via dividit invia terris.
Ante ct Trinacria lentandus remus in unda,

Et salis Ausonii lustrandum navibus aequor,
Infernique lacus, Aeaeaeque insula Circae.
Quam tuta possis urbem componere term.
Signa tibi dicam : tu condita mente teneto.
Quum tibi sollicito, secreti ad fluminis undam,
Littoreis ingens inventa sub ilicibus sus,
Triginta capitum fetus enixa, jacebit,

Alba, solo recubans, albi circum ubera nati;

Is locus urbis erit, requies ea certa laborum.
Nee tu mensarum morsus horresce futuros:
Fata viam invenient, aderitque vocatus Apollo.
Has autem terras, Italique hanc littoris oram,
Proxima quae nostri perfunditur aequoris aestu,
Effuge: cuncta malis habitantur moenia Graiis.
Hic et Narycii posuerunt moenia Locri,

Et Sallentinos obsedit milite campos

Lyctius Idomeneus: hic illa ducis Meliboei
Parva Philoctetae subnixa Petelia muro.

Quin, ubi transmissae steterint trans aequora classes,
Et positis aris jam vota in littore solves,
Purpureo velare comas adopertus amictu ς

Ne qua inter sanctos ignis in honore deorum
Hostilia facies occurrat, et omina turbet.
Hunc socii rnorem sacrorum, hunc ipse teneto ; -
Hac casti maneant in religione nepotes.

A st, ubi digressum Siculae te admoverit orae

