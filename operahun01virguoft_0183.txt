v. Qssi. AENEIDOS 11. 157

Visus adesse mihi, largosque effundere fletus ;
Raptatus bigis, ut quondam, aterque cruento
Pulvere, perque pedes trajectus lom tumentis.
Hei mihi ! qualis erat! quantum mutatus ab illo
Hectore, qui redit exuvias indutus Achilli,
Vel Danaum Phrygios jaculatus puppibus ignis !
squalentem barbam, et concretos sanguine crinis,
Volneraque illa, gerens, quae circum plurima muros
Accepit patrios. Ultro flens ipse videbar
Compellare virum, et moestas expromere voces ι
O lux Dardaniae ! spes o fidissima Teucrum !
Quae tantae tenuere morae ? quibus Hector ab oris
Exspectate venis? ut te, post multa tuorum
Funera, post varios hominumque urbisque labores,
Defessi adspicimus ! quae caussaindigua serenos
Foedavit voltus ? aut cur haec volnera cerno ἓ
Ille ni'nil ; nec me quaerentem vana moratur:
Sed, graviter gemitus imo de pectore ducens,
Heu! fuge, nate dea, teque his, ait, eripe fiammis.
Hostis habet muros ε ruit alto a culmine Troja.
Sat patriae Priamoque datum. Si Pergama dextra
Defendi possent 3 etiam hdc defensa fuissent.
Sacra suosque tibi commendat> Troja Penates :
Hos cape fatorum comites : his moenia quaere,
Magna pererrato statues quae denique ponto.
Sic ait ; et manibus vittas, Vestamque potentem,
Aeternumque adytis effert penetralibus ignem.
Diverso interea miscentur moenia luctu ς

