v. ὅτε. ΑΕΝΕΙΒΟΞ. 111. 19'7

Fama est, Enceladi, semiustum fulmine, corpus
Urgueri mole hac, ingentemque insuper Aetnam
Impositam ruptis flammam exspirare caminis;
Et, fessum quoties mutet latus, intremere ‹zmnem
Murmure Trinacriam, et coelum subtexere fumo.
Noctem illam tecti silvis immania monstra
Perferimus ; nee, quae sonitum det caussa. videmus:
Nam neque erant astrorum ignes, nec lucidus aethra
Siderea polus, obscuro sed nubila coelo ;
Et lunam in nimbo nox intempesta tenebat.
Postera jamque dies primo surgebat Eoo,
Humentemque Aurora polo dimoverat umbram:
Quum subito e silvis, macie confecta suprema,
Ignoti nova forma viri, miserandaque cultu,
Procedit, supplexque manus ad littora tendit.
Respicimus. Dira illuvies, immissaque b'arba,
Consertum tegumen spinis : at cetera Graius,
Ut quondam patriis ad Trojam missus in armis.
Isque, ubi Dardanios habitus, et Troia vidit
Arma procul, paullum adspectu conterritus haesit,
Continuitque gradum ε mox sese ad littora praeceps
Cum fletu precibusque tulit : Per sidera testor,
Per superos, atque hoc coeli spirabile lumen ;
Tollite me, Teucri: quascumque abducite terras.
Hoc sat erit. Scio me Danais e classibus unum,
Et bello Iliacos fateor petiisse Penates 3
Pro quo, si sceleris tanta est injuria nostri,
Spargite me in fluctus, vastoque immergite ponto :

