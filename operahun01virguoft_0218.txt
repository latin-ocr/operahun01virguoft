192 ·AENE1DOS 111. v. 439.

Supplicibus supera donis: sic denique victor
Trinacria sinis [talos mittere relicta.
Huc ubi delatus Cumaeam accesseris urbem,
Divinosque lacus, et Averna sonantia silvi33
Insanum vatem adspicies, quae rupe sub ima
Fata canit, foliisque notas et nomina mandat.
Quaecumque in foliis descripsit carmina virgo,
Digerit in numerum, atque antro seclusa relinquit :
Illa manent immota locis, neque ab ordine cedunt.
Verum eadem, verso tenuis quum cardine ventus
Impulit, et teneras turbavit janua frondis,
Numquam deinde cavo volitantia prendere saxo,
Nec revocare situs, aut jungere carmina, curat ι
Inconsulti abeunt, sedemque odere Sibyllae.
Hic tibi ne qua morae fuerint dispendia tanti ;
Quamvis increpitent socii, et vi cursus in altum
Vela vocet, possisque sinus implere secundos ;
Quin adeas vatem, precibusque, oracula, poscas,
Ipsa canat, vocemque volens atque ora resolvat.
Illa tibi Italiae populos, venturaque bella,
Et quo quemque modo fugiasque ferasque laborem,
Expediet ; cursusque dabit venerata secundos.
Haec sunt, quae nostra liceat te voce moneri.
Vade age, et ingentem factis fer ad aethera Trojam.
Quae postquam vates sie ore effatus amico est,
Dona dehinc, auro gravia, sectoque elephanto,
Imperat ad navis ferri, stipatque carinis
Ingens argentum, Dodonaeosque lebet-as,

