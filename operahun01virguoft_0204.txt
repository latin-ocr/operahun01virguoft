i7s ⁸ AENEmos 111. v. 47.

Tum vero, ancipiti mentem formidine pressus,
Obstupui,steteruntquecomae,et vox faucibus haesit.
Hunc Polydorum,auri, quondam, cum pondere mag-
Infclix Priamus furtim mandarat alendum [no,
Threicio regi ; quum jam diffideret armis
Dardaniae, cingique urbem obsidione videret.
Ille, ut opes fractae Teucrum et Fortuna recessit,
Res Agamemnonias victriciaque arma secutus,
Fas omne abrumpit : Polydorum obtruncat, et auro
Vi potitur. Quid non mortalia pectora cogis,
Auri sacra fames ! Postquam pavor ossa reliquit,
Delectos populi ad proceres, primumque parentem,
Monstra deum refero, et, quae sit sententia, posco.
Omnibus idem animus, scelerata excedere terra;
Linqui pollutum hospitium, et dare classibus austros.
Ergo instauramus Polydoro funus, et ingens
Aggeritur tumulo tellus ε stant Manibus arae,
Caeruleis moestae vittis, atraque cupresso 3-
Et circum Iliades, crinem de more solutae.
Inferimus tepido spumantia cymbia lacte,
Sanguinis et sacri pateras; animamque sepulcro
Condimus, et magna supremum voce ciemus.
Inde, ubi prima fides pelago, placataque venti
Dant maria, et lenis crepitans vocat Auster in altum,
Deducunt socii navis, et littora complent.
Provehimur portu ε terraeque urbesque recedunt,
Sacra, mari colitur medio gratssima tellus,
Nereidum matri, et Neptuno Aegaeo:

