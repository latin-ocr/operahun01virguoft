142 , AENEIDOS 1. v. 629.

jactatam hac demum voluit consistere terra.
Non ignara mali miseris succurrere disc0.

Sic memorat: simul Aenean in regia ducit
Tecta ; simul divum templis indicit honorem.
Nec minus interea sociis ad littora mittit
Viginti tauros, magnorum horrentia centum
Terga suum, pinguis centum cum matribus agnos,
Munera laetitiamque dii.

At domus interior regali splendida luxu
Instruitnr, mediisque parant convivia tectis.
Arte laboratae vestes, ostroque superbo :
Ingens argentum mensis, caelataque in auro
Fortia facta patrum, series longissima rerum.

Per tot ducta viros antiqua ab origine gentis.
Aeneas, neque enim patrius consistere mentem
Passus amor, rapidum ad navis praemittit Achaten,
Ascanio ferat hacc ; ipsumque ad moenia ducat ε

Omnis in Ascanio cari stat cura parentis,

Munera praeterea, Iliacis erepta ruinis,
Ferrejubet3 pallam signis auroque rigentem,

Et circumtextum croceo velamen acantho,
Ornatus Argivae Helenae, quos illa Mycenis,
Pergama quum peteret inconcessosque Hymenaeos,
Extulerat, matris Ledae mirabile donum.
Praeterea sceptrum, Ilione quod gesserat olim,
Maxima natarum Priami, colloque monile
Baccatum, et duplicem gemmis auroque coronam.
Haec celerans, iter ad navis tendebat Achates.

