ms Anussmos 1. v. 4612

En Priamus! Sunt hic etiam sua praemia laudi:
Sunt lacrimae rerum ς et mentem mortalia tangunt.
Solve metus ; feret haec aliquam tibi fama salutem.
Sic ait, atque animum pictura pascit inani,
Multa gemens. largoque humectat flumine voltum.
Namque videbat, uti bellantes Pergama circum
Hae fugerent Graii, premeret Trojana Juventus:
Hac Phryges ; instaret curru cristatus Achilles.
Nec procul hinc Rhesi niveis tentoria velis
Agnoscit lacrimans ; primo quae prodita somno
Tydides multa vastabat caede cruentus ;
Ardentisque avertit equos in castra, prius quam
Pabula gustassent Troiae, Xanthumque bibissent.
Parte alia fugiens amissis Troilus armis,
Infelix puer, atque impar congressus Achilli,
Fertur equis, curruque haeret resupinus inani,
Lora tenens tamen: huic cervixque comaeque tra-
Pei· terram, et versa pulvis inscribitur hasta. [huntur
Interea ad templum non aequae Palladis ibant
Crinibus Iliades passis, peplumque ferebant,
Suppliciter tristes, et tunsae pectora palmis ε
Diva solo fixos oculos aversa tenebat.
Ter circum Iliacos raptaverat Hectora muros,
Exanimumque auro corpus vendebat Achilles.
Tum vero ingentem gemitum dat pectore ab imo,
Ut spolia, ut currus, utque ipsum corpus amici,
Tendentemque manus Priamum conspexit inermis.-
Se quoque principibus permixtum agnovit Achivisy

