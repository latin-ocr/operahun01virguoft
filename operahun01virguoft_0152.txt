126 ¹ AENEIDOS 1. v.181.

Prospectum late pelago petit ς Anthea si quem
Jactatum vento videat, Phrygiasque biremis,

Aut Capyn. aut celsis in puppibus arma Caici.
Navem in conspectu nullam ; tris littore cervos
prospicit errantis ε hos tota armenta sequuntur

A tergo, et longum per vallis pascitur agmen.
Constitit hic, arcumque manu celerisque sagittas
Corripuit, fidus quae tela gerebat Achates 3
Ductoresque ipsos primum, capita alta ferentis
Cornibus arboreis, sternit; tum volgus ; et omnem
Miscet agens telis nemora inter frondea turbam.
Nec prius absistit, quam septem ingentia victor
Corpora fundat humi, et numerum cum navibus ae-
Hinc portum petit,et socios partitur in omnis. [quet.
Vina bonus quae deinde cadis onerarat Acestes
Littore Trinacrio, dederatque abeuntibus heros,
Dividit, et dictis moerentia pectora mulcet:

O socii ! neque enim ignari sumus ante malorum 3
O passi graviora ! dabit Deus his quoque finem.
Vos et Scyllaeam rabiem penitusque sonantis
Accestis scopulos ε vos et Cyclopea saxa
Experti. Revocate animos, moestumque timorem
Mittite : forsan et haec olim meminisse juvabit.
Per varios casus, per tot discrimina rerum,
Tendimus in Latium ; sedes ubi fata quietas
Ostendant z illic fas regna resurgere Trojae.
Durate, et vosmet rebus servate secundis.

Talia voce refert3 curisque ingentibus aeger

