v. ⁶299. GEORGICON IV. 109

Tum vitulus, bima curvans jam cornua fronte,
Quaeritur : - huic geminae nares, et spiritus oris,
Multa reluctanti⁴ obsuitur3 plagisque peremto
Tunsa per integram solvuntur viscera pellem.
Sic positum in clauso linquunt, et ramea costis
Subjiciunt fragmenta, thymum, casiasque recentis.
Hoc geritur Zephyris primum impellentibus undas,
Ante novis rubeant quam prata caloribus, ante
Garrula quam tignis nidum suspendat hirundo.
Interea teneris tepefactus in ossibus humor
Aestuat, et visenda modis animalia miris,
Trunca pedum primo, mox et stridentia pennis,
Miscentur, tenuemque magis magis a‘e'ra carpunt :
Donec, ut aestivis effusus nubibus imber,
Erupere ; aut ut, nervo pulsante, sagittae,
Prima leves ineunt si quando proelia Parthi.
Quis deus hanc, Musae, quis nobis extudit artem ἓ
Unde nova ingressus hominum experientia cepit ἓ
Pastor Aristaeus, fugiens Peneia Tempe,
Amissis, ut fama, apibus morboque fameque,
Tristis ad extremi sacrum caput adstitit amnis,
Multa querens; atque hac affatus voce parentem:
Mater, Cyrene mater, quae gurgitis hujus
Ima tenes, quid me praeclara stirpe deorum,
Si modo, quem perhibes, pater est Thymbraeus A·
Invisum fatis genuisti ? aut quo tibi nostri [pollo.
Pulsus amor? quid me coelum sperare jubebas ἒ
En ! etiam hunc ipsum vitae mortalis honorem,

