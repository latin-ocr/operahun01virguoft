162 · AENEIDOS ΙΙ. v.411.

Nostrorum obruimur, oriturque miserrima caedes,
Armorum facie, et Grajarum errore jubarum.
Tum Danai. gemitu atque ereptae virginis ira,
Undique collecti invadunt ; acerrimus Ajax,

Et gemini Atridae, Dolopumque exercitus omnis.
Advcrsi rupto ceu quondam turbine venti
Confligunt‚ Zephyrusque, Notusque, et laetus Eo'i's
Eurus equis : stridunt silvae, saevitque tridenti
Spumeus atque imo Nereus ciet aequora fundo.
Ill' etiam, si quos obscura nocte per umbram
Fudimus insidiis, totaque agitavimus urbe,
Apparent : pn‘mi clipeos, mentitaque tela,
Agnoscunt, atque ora sono discordia signant.
Ilicet obruimur numero : primusque Coroebus
Penele'i dextra, divae armipotentis ad aram,
Procumbit : cadit et Rhipeus, justissimus unus
Qui fuit in Teucris, et servantissimus aequi:

Dis aliter visum: pereunt Hypanisque Dymasque,
confixi a sociis ; nec te tua plurima, Panthu,
Labentem pietas, nec Apollinis infula texit.

Iliaci cineres, et flamma extrema meorum,

Testor, in occasu vestro nec tela nec ullas
Vitavisse vices Danafim; et, si fata fuissent

Ut caderem, meruisse mauu. Divellimur inde,
Iphitus et Pelias mecum ; quorum Iphitus aevo
=lam gravior, Pelias et volnere tardus Ulixi;
Protenus ad sedes Priami clamore vocati.

Hie vero ingentem pugnam, ceu cetera nusquam

