v. 131. GEORGICON IV. 101³

Lilia, verbenasque, premens, vescumque papaver,
Regum aequabat opes animis; seraque revertens
Nocte domum dapibus mensas onerabat inemtis.
Primus vere rosam, atque auctumno carpere poma3
⁷ Et, quum tristis hiems etiamnum frigore saxa
Rumperet, et glacie cursus frenaret aquarum,
Ille comam mollis jalm tondebat hyacinthi,
Aestatem increpitans seram zephyrosque morantis.
Ergo apibus fetis idem, atque examine multo,
Primus abundare, et spumantia cogere pressis
Mella favis 3 illi tiliae, atque uberrima pinus ;
Quotque in flore novo pomis se fertilis arbos
Induerat totidem auctumno matura tenebat.
Ille etiam seras in versum distulit ulmos,
Eduramque pirum, et spinos jam pruna ferentis,
Jamque ministrantem platanum potantibus umbras„
Verum haec ipse equidem, spatiis exclusus iniquis,
Praetereo, atque aliis post me memoranda relinquo.
Nunc age, naturas, apibus quas Jupiter ipse
Addidit, expediam 3 pro qua mercede, canoros
Curetum sonitus crepitantiaque aera secutae,
Dictaeo coeli regem pavere sub antro.
Solae communis gnatos, consortia tecta
Urbis‚habent,magnisque agitant sub legibus aevum i Α
Et patriam solae, et certos novere Penatis3
Venturaeque hiemis memores aestate laborem
Experiuntur, et in medium quaesita reponunt.
Namque aliae victu invigilant, et foedere pacto

