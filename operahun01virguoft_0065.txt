v. 20. GEO RGICON Ι. 39

Et, teneram ab radice ferens, Silvane, cupressum τ
Dique deaeque omnes, studium quibus arva tueri3
Quique novas alitis non ullo semine fruges,

Quique satis largum coelo demittitis imbrem.
Tuque adeo, quem mox quae sint habitura deorum
Concilia, incertum est ; urbisne invisere, Caesar,
Terrarumque velis curam, et maximus orbis
Auctorem frugum tempestatumque potentem
Accipiat, cingens materna tempora myrto ;

An deus immensi venias maris, ac tua nautae
Numina sola colant, tibi serviat ultima Thule,
Teque sibi generum Tethys emat omnibus undis :-
Anne novum tardis sidus te mensibus addas,

Qua locus Erigonen inter Chelasque sequentis
Panditur: ipse tibi jam brachia contrahit ardens
Scorpios, et coeli justa plus parte reliquit=
Quidquid eris 3 nam te nec sperent Tartara regem,
Nec tibi regnandi veniat tam dira cupido,

Quamvis Elysios miretur Graecia campos,

Nee repetita sequi curet Proserpina matrem;

Da facilem cursum, atquc audacibus adnue coeptis3
Ignarosque viae, mecum miseratus agresti8‚
Ingredere, et votis jam nunc adsuesce vocari.

Vere novo, gelidus canis quum montibus humor
Liqustur, et Zephyro putris se gleba resolvit,
Depresso incipiat jam tum mihi taurus aratro
Ingemere, et sulco attritus splendescere vomer.-

Illa seges demum votis respondet avari

