v. 355. AENEIDOS 111. 189

Impositis auro dapibus, paterasque tenebant.
Jamque dies, alterque dies processit ; et aurae
Vela vocant, tumidoque inflatur carbasus austro.
His vatem aggredior dictis, ac talia quaeso ε
Trojugena‚ interpres divom, qui numina Phoebi,
Qui tripodas, Clarii lauros, qui sidera sentis,
Et volucrum linguata, et praepetis omina pennae 3
Fare age, (namque omnem cursum mihi prospera dixit
Religio, et cuncti suaserunt numine divi
Italiam petere, et terras tentare repostas:
Sola novum, dictuque nefas, Harpyia Celaeno
Prodigium canit, et tristis denuntiat iras,
Obscenamque famem) quae prima pericula vito?
Quidve sequens tantos possim superare labores ἓ
Hic Helenus, caesis primum de more juvencis,
Exorat pacem divom, vittasque resolvit s
Sacrati capitis, meque ad tua limina, Phoebe,
Ipse manu, multo suspensum numine, ducit;
Atque haec deinde canit divino ex ore sacerdos:
Nate dea, nam te majoribus ire per altum
Auspiciis manifesta fides 3 sic fata deum rex
Sortitur, volvitque vices : is vertitur ordo:
Pauca tibi e multis, quo tutior hospita lustres
Aequora, et Ausonio possis considere portu,
Expediam dictis; prohibent nam cetera Parcae
Scire, Helenum farique vetat Saturnia Juno.
Principio, Italiam, quam tu jam rere propinquam,
Vicinosque, ignare, paras invadere portus,

