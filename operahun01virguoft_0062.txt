36 BUCOLICA. v. 42.

Hic gelidi fontes ; hic mollia prata, Lycori 3
Hic nemus ; hic ipso tecum consumerer aevo.
Nunc insanus amor duri me Martis in armis,

Tela inter media, atque adversos detinet hostis.
Tu procul a patria (nec sit mihi credere) tantum
Alpinas, ah dura ! nives, ct frigora Rheni,

Me sine sola vides. Ah te ne frigora laedant ἒ
Ah tibi ne teneras glacies secet aspera plantas !
Ibo, et, Chalcidico quae sunt mihi condita versu
Carmina, pastoris Siculi modulabor avena.
Certum est in silvis, inter spelaea ferarum,

Malle pati, tenerisque meos incidere amores
Arboribus ε crescent illae ; crescetis‚ amores.
Interea mixtis lustrabo Maenala Nymphis,

Aut acres venabor apros : non me ulla vetabunt
Frigora Parthenios canibus circumdare saltus.
Jam mihi per rupes videor lucosque sonantis

Ire; libet Partho torquere Cydonia cornu
Spicula z tamquam haec sint nostri medicina furoris,
Aut deus ille malis hominum mitescere discat.
Jam neque Hamadryades rursum, nec carmina nobis
Ipsa placent: ipsae, rursum concedite, silvae.
Non illum nostri possunt mutare labores :

Nec, si frigoribus mediis Hebrumque bibamus,
Sithoniasque nives hiemis subeamus aquosae3
Nec, si, quum moriens alta liber aret in ulmo,
Aethiopum versemus ovis sub sidere Cancri.
Omnia vincit Amor : et nos cedamus Amori„

‹.--...4. -a-„n μ . -ᾼ

