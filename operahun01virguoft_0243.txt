w ιιι. AENEIDOS 1v. 217‘

Misceri ante oculos tantis clamoribus aequor ?
Improbe amor, quid non mortalia pectora cogis?
Ire iterum in lacrimas, iterum tentare precandO,
Cogitur, et suPplex animos submittere amori;
Ne quid inexpertum frustra moritura relinquat.
Anna, vides toto properari littore ι circum
Undique convenere: vocat jam carbasus auras 3·
Puppibus et laeti nautae imposuere coronas.
Hunc ego si potui tantum sperare dolorem,
Et perferre, soror, potero. Miserae hoc tamen unum
Exsequere, Anna, mihi ε solam nam perfidus ille
Te colere, arcanos etiam tibi credere sensus;
Sola viri mollis aditus, et tempora noras.
I, soror, atque hostem supplex affare superbum ι
Non ego cum Danais Trojanam exscindere gentem
Aulide juravi, classemve ad Pergama misi3 ’
Nec patris Anchisae cinerem Manisve revelli :
Cur inea dicta negat duras demittere in auris ἓ
Quo ruit? extremum hoc miserae det munus amanti:
Exspectet facilemque fugam, ventosque ferentis.
Non jam conjugium antiquum, quod prodidit, oro 3>
Nec pulchro ut Latio careat, regnumque relmquat ε·
Tempus inane peto, requiem spatiumque furori;
Dum mea me victam doceat fortuna dolere.
Extremam hanc oro veniam 3 miserere sororis !
Quam mihi quum dederis, cumulatam morte remit.
Talibus orabat, talisque miserrima fletus [tamx
Fertque refertque sor0r; sed nullis ille movetur

Tou. Ι. . E· e

