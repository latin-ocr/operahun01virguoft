v. 522. AENEinos 111. 195

Quum procul obscuros colles humilemque videmus
Italiam. Italiam primus conclamat Achates:
Italiam laeto socii clamore salutant.
Turn pater Anchises magnum cratera corona
Induit, implevitque mero ; divosque vocavit
Stans celsa in puppi ε
Di, maris et terrae tempestatumque potentes,
Ferte viam vento facilem, et spirate secundi.
Crebrescunt optatae aurae, portusque patescit
Jam propior, templumque apparet in arce Minervae.
Vela legunt socii, et proras ad littora torquent.
Portus ab Euroo fluctu curvatus in arcum ;
Objectae salsa spumant adspargine cautes;
Ipse latet ε gemino demittunt brachia muro
Turriti scopuli, refugitque ab littore templum.
Quatuor hic, primum omen, equos in gramine vidi,
Tondentis campum late, candore nivali.
Et pater Anchises: Bellum, o terra hospita! portas:
B ello armantur equi: bellum haec armenta minantur.
Sed tamen idem olim curru succedere sueti
Quadrupedes, et frena jugo concordia ferre ε
Spes et pacis, ait. Tum numina sancta precamur
Palladis armisonae, quae prima accepit ovantis;
Et capita ante aras Phrygio velamur amlctu;
Praeceptisque Heleni, dederat quae maxima, rite
,Iunoni Argivae jussos adolemus honores.
Haud mora: continuo, perfectis ordine votis,
Cornua velatarum obvertimus antennarum,

Bb2

