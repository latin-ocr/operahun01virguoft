114 GEORGICON 1v. v. 489.

Cum clamore ruit magno, manicisque Jacentem
Occupat. llle, suae contra non immemor artis,
Omnia transformat sese in miracula rerum, [tem.
Ignemque, horribilemque feram, fluviumque liquen-
Verum, ubi nulla fugam reperit pellacia, victus
In sese redit, atque hominis tandem ore locutus ι
Nam quis te‚juvenum confidentissime, nostras [ille:
Jussit adire domus ἶ quidve hinc petis ἓ inquit. At
Scis, Proteu, scis ipse, neque est te fallere quidquam;
Sed tu desine velle. Deum praecepta secuti,
Venimus hinc lapsis quaesitum oracula rebus.
Tantum effatus. Ad haec vates vi denique multa
Ardentis oculos intorsit lumine glauco,
Et, graviter frendens, sic fatis ora resolvit ε

Non te nullius exercent numinis irae:
Magna luis commissa: tibi has miserabilis Orpheus
Haud quaquam ob meritum poenas, ni fata resistant,
suscitat ; et rapta graviter pro conjuge saevit.
Illa quidem, dum te fugeret per flumina praeceps,
Immanem ante pedes hydrum moritura puella,
Sex-vantem ripas, alta non vidit in herba.
'2 At chorus aequalis Dryadum clamore supremos
Implerunt montis 3 flerunt Rhodopeiae arces,
Altaque Pangaea, et Rhesi Mavortia tellus,
Atque Getae, atque Hebrus, et Actias Orithyia.
Ipse, cava solans aegrum testudine amorem,
Te, dulcis conjunx, te solo in littore secum,
Te veniente die, te decedente, canebat.

