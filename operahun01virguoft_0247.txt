ν. 523. AENEIDOS IV. 221

Corpora per terras, silvaeque et saeva quierant
Aequora ς quum medio volvuntur sidera lapsu ς
Quum tacet omnis ager: pecudes, pictaeque volucres,
Quaeque lacus late liquidos, quaeque aspera dumis
Rura tenent, somno positae sub nocte silenti,
Lenibant curaS, et corda oblita laborum.

At non, infelix animi, Phoenissa3 neque umquam
Solvitur in somnos, oculisve aut pectore noctem
Accipit ε ingeminant curae ; rursusque resurgens
Saevit amor, magnoque irarum fluctuat aestu.

Sic adeo insistit, secumque ita corde volutat:

En l quid ago ? rursusne procos irrisa priores
Experiar? Nomadumque petam connubia supplex,
Quos ego sim toties jam dedignata maritos ἓ
Iliacas igitur classis, atque ultima Teucrum

J ussa, sequar? quiane auxilio juvat ante levatos,
Aut bene apud memores veteris stat gratia facti ἓ
Quis me autem, fac velle, sinet, ratibusve superbis
Invisam accipiet ? nescis heu ! perdita, necdum
Laomedonteae sentis perjuria gentis? ¹·
Quid tum ἓ sola fuga nautas comitabor ovantis,
An, Tyriis omnique manu stipata meorum,
Inferar? et, quos Sidonia vix urbe revelli,

Rursus agam pelago, et ventis dare vela jubebo ? J
Quin morere, ut merita es3 ferroque averte dolorem.
Tu, lacrimis evicta meis, tu prima furentem

His, germana, malis oneras, atque objicis hosti.
Non licuit thalami expertem sine crimine vitam

