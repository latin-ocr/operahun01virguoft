v. 51. ECLOGA 11. 7

Ipse ego cana legam tenera lanugine mala,
Castaneasque nuces, mea quas Amaryllis amabat:
Addam cerea pruna ; honos erit huic quoque pomo ε
Et vos, o lauri Ξ carpam, et te, proxima myrte ;
Sic positae quoniam suavis miscetis odoi-es⁴
Rusticus εε, Corydon ; nec munera curat Alexis ;
Nec, si muneribus certes, concedat Iollas.

Heu ἔ heu! quid volui misero mihi? floribus austrum,
Perditus, et liquidis immisi fontibus apros.

Quem fugis? ah demens! habitarunt di quoque silvas,
Dardaniusque Paris. Pallas, quas condidit, arces
Ipsa colat ε nobis placeant ante omnia silvae.
Torva leaena lupum sequitur3 lupus ipse capellam 2
Florentem cytisum sequitur lasciva capella ;

Te Corydon, o Alexi! trahit sua quemque voluptas.
Adspice, aratra jugo referunt suspensa juvenci,

Et sol crescentis decedens duplicat umbras :

Me tamen urit amor : quis enim modus adsit amori?
Ah Corydon l Corydon l quae te dementia cepit!
Semiputata tibi frondosa vitis iu ulmo est.

Quin tu aliquid saltem potius, quorum indiget usus,
Viminibus mollique paras detexere junco ἓ

Invenies alium, si te hic fastidit, Alexin.

ECLOGA

