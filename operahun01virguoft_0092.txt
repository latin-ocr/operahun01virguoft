66 GEORGICON 11. v. 242.

Colaque prelorum fumosis deripe tectis ς

Huc ager ille malus, dulcesque a fontibus undae,

Ad plenum calcentur ι aqua eluctabitur omnis

Scilicet, et grandes ibunt per vimina guttae;

At sapor indicium faciet manifestus, et ora

Tristia tentantum seusu torquebit amaror.

Pinguis item quae sit tellus, hoc denique pacto

Discimus: haud umquam manibus jactata fatiscit,

Sed picis in morem ad digitos lentescit habendo.

Humida majores herbas alit, ipsaque justo

Laetior : ah nimium ne sit mihi fertilis illa,

Neu se praevalidam primis ostendat aristis !

Quae gravis est, ipso tacitam se pondere prodit ς

Quaeque levis. Promtum est oculis praediscere ni-

gram,

Et quis cui color. At sceleratum exquirere frigus

Difficile est : piceae tantum taxique nocentes

Interdum, aut hederae pandunt vestigia nigrae.
His animadversis, terram multo ante memento

Excoquere, et magnos scrobibus concidere montis;

Ante supinatas aquiloni ostendere glebas,

Quam laetum infodias vitis genus. Optima putri

Arva solo ε id venti curant, gelidaeque pruinae,

Et labefacta movens robustus jugera fossor.

At, si quos haud ulla viros vigilantia fugit,

Ante locum similem exquirunt, ubi prima paretur

Arboribus segeS‚ et quo mox digesta feratur ς

Mutatam ignorent subito ne semina matrem,

