v. 19. AENEmos 1v. 203

Huic uni forsan potui succumbere culpae.
Anna, fatebor enim, miseri post fata Sychaei
Conjugis, et sparsos fraterna caede Penatis,
Solus hjc inflexit sensus, animumque labantem
Impulit: agnosco veteris vestigia flammae.
Sed mihi vel tellus optem prius ima dehiscat,
Vel Pater omnipotens adigat me fulmine ad umbras,
Pallentis umbras Erebi, noctemque profundam,
Ante, Pudor, quam te violo, aut tua jura resolvo.
Ille meos, primus qui me sibi junxit, amores
Abstulit ι ille habeat secum, servetque sepulcro.
Sic effata, sinum lacrimis implevit ooortis.

Anna refert: O luce magis dilecta sorori!
Solane perpetua moerens carpere juventa,
Nec dulcis natos, Veneris nec praemia noris?
Id cinerem aut Manis credis curare sepultos ἓ
Esto; aegram nulli quondam flexere mariti,
Non Libyae, non ante Tyro ; despectus Iarbas,
Ductoresque alii, quos Africa terra, triumphis
Dives, alit: placitone etiarn pugnabis amori?
Nec venit in mentem, quorum consederis arvis?
Hinc Gaetulae urbes, genus insuperabile bello,
Et Numidae infreni cingunt, et inhospita Syrtis z
Hinc deserta siti regio, lateque furentes
Barcaei. Quid bella Tyro surgentia dicam,
Germanique minas?
Dis equidem auspicibus reor, et J unone secunda,

Hunc cursum Iliacas vento tenuisse carinas.
C c 2

