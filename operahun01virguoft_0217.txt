v. 411. AENEIDOS ΙΙΙ. 19ἔ

Ventus, et angusti rarescent claustra Pelori,
Laeva tibi tellus et longo laeva petantur

Aequora circuitu ; dextrum fuge littus et undas.
Haec loca vi quondam, et vasta convolsa ruina,
(Tantum aevi longinqua valet mutare vetustas)
Dissiluisse ferunt, quum protenus utraque tellus
Una foret : venit medio vi pontus, et undis
Hesperium Siculo latus abscidit, arvaque, et urbis,
Littore diductas, angusto interluit aestu.
Dextrum Scylla latus, laevum implacata Charybdis
obsidet, atque imo barathri ter gurgite vastos
Sorbet in abruptum fluctus, rursusque sub auras
Erigit alternos, et sidera verberat unda.

At Scyllam caecis cohibet spelunca latebris,

Ora exsertantem, et navis in saxa trahentem.
Prima hominis facies, et pulchro pectore virgo
Pube tenust postrema immani corpore pistrix,
Delphinum caudas utero commissa luporum.
Praestat Trinacrii metas lustrare Pachyni
Cessantem, longos et circum flectere cursus,
Quam semel informem vasto vidisse sub antro
Scyllam, et caeruleis canibus resonantia saxa.
Praeterea, si qua est Heleno prudentia, vati

Si qua fides, animum si veris implet Apollo,
Unum illud tibi, nate dea, praeque omnibus unum,
Praedicam,et repetens iterumque iterumque monebo:
Junonis magnae primum prece numen adora;
lunoni cane vota libens, dominamque potentem

