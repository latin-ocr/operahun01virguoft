‘36 GEORGICON 111. v. 245.

Tempore non alio, catulorum oblita, leaena
Saevior erravit campis ς nec funera volgo
Tam multa informes ursi stragemque dedere
Per silvas : tuin sat-vus aper, tum pessima tigris.
Heu ! male tum Libyae solis erratur in agris.
Nonne vides, ut tota tremor pertentet equorum
Corpora, si tantum notas odor attulit auras ?
Ac neque eos jam frena virum, neque verbera saeva,
Non scopuli rupesque cavae, atque objecta retardant
Flumina, correptos unda torquentia montis.
Ipse ruit dentisque Sabellicus exacuit sus,
Et pede prosubigit terram, fricat arbore costas,
Atque hinc atque illinc humeros ad vulnera durat.
Quid juvenis, magnum cui versat in ossibus ignem
Durus amor ? Nempe, abruptis turbata procellis,
Nocte natat caeca serus freta ; quem super ingens
Porta tonat coa-li, et scopulis illisa reclamant
Aequora ς nec miseri possunt revocare parentes,
Nec moritura super crudeli funere virgo.
Quid lynces Bacchi variae, et genus acre luporum,
Atque cauum? quid,quae imbelles dant proelia cervi?
Scilicet ante omnis furor est insignis equarum ς
Et mentem Venus ipsa dedit, quo tempore Glauci
Potniades malis membra absumsere-quadrigae.
Illas ducit amor trans Gargara, transque sonantem
Ascanium : superant montis, et flumina tranant.
Continuoque, avidis ubi subdita flamma medullis,
Vere magis, quia vere calor redit ossibus, illae

