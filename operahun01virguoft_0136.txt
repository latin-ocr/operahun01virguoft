ΗΟ GEORGICON IV. v. 827.

Quem mihi vix frugum et pecudum custodia sollers
Omnia tentanti extuderat, te matre, relinquo.
Quin age, et ipsa manu felicis erue silvas ;

Fer stabulis inimicum ignem, atquc interfice messis ;
Ure sata, et validam in vitis molire bipennem :
'l'anta meae si te ceperunt taedia laudis.

At mater sonitum thalamo sub fluminis alti
Sensit : eam circum Milesia vellera nymphae
Carpebant, hyali saturo fucata colore ;

Drymoque, Xanthoque, Ligeaque, Phyllodoceque,
Caesan‘em effusae nitidam per candida colla;
Nesaee, Spioque, Thaliaque. Cymodoceque,
Cydippeque et flava Lycorias; altera virgo,
Altera tum primos Lucinae experta labores ς
Clioque, et Ber'oe soror, Oceanitides ambae,
Ambae auro, pictis incinctae pellibus ambae ;
Atque Ephyre, atque Opis, et Asia Deiopea ;
Et, tandem positis, velox Arethusa, sagittis.
Inter quas curam Clymene narrabat inanem
Volcani, Martisque dolos et dulcia furta ;

Atque Chao densos divom numerabat amores.
Carmine quo captae, dum fusis mollia pensa
Devolvunt‚ iterum maternas impulit auris

Luctus Aristaei, vitreisque sedilibus omnes
Obstupuere ; sed, ante alias, Arethusa, sorores
prospiciens, summa ssavum caput extulit unda.

Et procul: O gemitu non frustra exterrita tanto, · ’
Cyrene soror! ipse tibi, tua maxima cura,

