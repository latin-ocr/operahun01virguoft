v. 657. AENEIDOS 1. 145

At Cytherea novas artis, nova pectore versat
Consilia : ut, faciem mutatus et ora, Cupido
Pro dulci Ascanio veniat, donisque furentem
Incendat reginam, atque ossibus implicet ignem ι
Quippedomum timet ambiguam Tyriosquebilinguis;
Urit atrox Juno, et sub noctem cura recursat.
Ergo his aligerum dictis adfatur Amoremz
Nate, meae vires, mea magna potentia ; solus,
Nate, patris summi qui tela Typhoia temnis ;
Ad te confugio, et supplex tua numina poscO.
Frater ut Aeneas pelago tuus omnia circum
Littora jactetur, odiis Junonis iniquae, .
Nota tibi: et nostro doluisti saepe dolore.
Hunc Phoenissa tenet Dido, blandisque moratur
Vocibus : et vereor, quo se Junonia vertant
Hospitia: baud tanto cessabit cardine rerum.
Quocirca capere ante dolis, et cingere flamma,
Reginam meditor ; ne quo se numine mutet,
Sed magno Aeneae mecum teneatur amore.
Qua facere id possis, nostram nunc accipe mentem«
Regius, accitu cari genitoriS, ad urbem
Sidoniam puer ire parat, mea maxima cura,
Dona ferens, pelago et flammis restantia Trojae.
Hunc ego sopitum somno, super alta Cythera,
Aut super Idalium, sacrata sede recondam,
Ne qua scire dolos, mediusve occurrere possit :
Tu faciem illius, noctem non amplius unam,
falle dolo, et notos pueri puer indue vultus 3-

