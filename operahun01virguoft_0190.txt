164 η AENfflDOS 11. v. 467,

Incidit: ast alii subeunt ι nec saxa, nec ullum
Telorum interea cessat genus.
Vestibulum autc ipsum, primoque in limine, Pyrrhus
Exsultat, telis ct luce coruscus ne'na :
Qualis, ubi in lucem coluber, mala gramina pastus,
Frigida sub terra tumidum quem bruma tegebat ;
Nunc, positis novus exuviis, nitidusque juventa,
Lubrica convolvit, sublato pectore, terga,
Arduus ad solem, et linguis micat ore trisulcis.
Una ingens Periphas, ct, equorum agitator Achillis,
Armiger Automedon; una omnis Scyria pubes
Succedunt tecto, et flammas ad culmina jactant.
Ipse inter primos correpta dura bipenni
Limina perrumpit, postesque a cardine vellit
Aeratos; jamque excisa trabe firma cavavit
Robora, ct ingentem lato dedit ore fenestram.
Apparet domus intus, et atria longa patescunt 2
Apparent Priami et veterum penetralia regum ;
Armatosque vident stantis in limine primo. Ι

At domus interior gemitu, miseroque tumultu,
Miscetur 3 penitusque cavae plangoribus aedes
Femineis ululant : ferit aurea sidera clamor.
Tum pavidae tectis matres ingentibus errant,
Amplexaeque tenent postes, atque oscula figunt.
Instat vi patria Pyrrhus ; nec claustra, neque ipsi
Custodes sufferre valent : labat ariete crebro
Janua, et emoti procumbunt cardine postes.
'fit via vi: rumpunt aditus, primosque trucidant

