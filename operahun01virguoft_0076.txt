50 . GEORGICON 1. v.328.

Ipse Pater, media nimborum in nocte, corusca
Fulmina molitur dextra ε quo maxima motu
Terra tremit ; fugere ferae 3 et mortalia corda
Per gentes humilis stravit pavor: ille flagranti
Aut Atho, aut Rhodopen, aut alta Ceraunia, telo
Dejicit 3 ingeminant austri et densissimus imber;
Nunc nemora ingenti vento, nunc littora plangunt.
Hoc metuens, coeli menses et sidera serva ;
Frigida Saturni sese quo stella receptet ;
Quos ignis coeli Cyllenius erret in orbes.
In primis venerare deos, atque annua magnae
Sacra refer Cereri, laetis operatus in herbis,
Extremae sub casum hiemis, jam vere sereno.
Tunc pingues agni, et tunc mollissima vina ;
Tunc somni duIces densaeque in montibus umbrae.
Cuncta tibi Cererem pubes agrestis adoret :
Cui tu lacte favos et miti dilue Baccho,
Terque novas circum felix eat hostia fruges ;
Omnis quam chorus et socii comitentur ovantes,
Et Cererem clamore vocent in tecta : neque ante*
Falcem maturis quisquam supponat aristis,
Quam Cereri, torta redimitus tempora quercu,v
Det motus incompositos, et carmina dicat.
Atque, haec ut certis possimus discere signis,
Aestusque, pluviasque, et agentis frigora ventosg

Ipse Pater statuit, quid menstrua Luna moneret: . ’

Quo signo caderent austri 3 quid saepe vidente&
Agricolae propius stabulis armenta tenerent.-

