v. 355. GEORGICON IV. 111

Tristis Aristaeus Penei genitoris ad undam
Stat lacrimans, et te crudelem nomine dicit.
Huic, percussa nova mentem formidine, mater,
Duc, age, duc ad nos 3 fas illi limina divom
Tangere, ait. simul alta jubet discedere late
Flumina, qua juvenis gressus inferret ε at illum
Curvata in montis faciem circumstetit unda,
Accepitque sinu vasto, misitque sub amnem.
Jamque domum mirans genetricis, et humida regna,
Speluncisque lacus clausos, lucosque sonantis,
Ibat, et, ingenti motu stupefactus aquarum,
Omnia sub magna labentia flumina terra
Spectabat, diversa locis 3 Phasimque, Lycumque,
Et caput, unde altus primum se erumpit EnipeuS,
Unde pater Tiberinus, et unde Aniena fluenta,
Saxosumque sonans Hypanis, Mysusque Caseus,
Et, gemina auratus taurino cornua volui,
Eridanus, quo non alius per pinguia culta
In mare purpureum violentior effluit amnis.
Postquam est in thalami pendentia pumice tecta
Perventum, et gnati fletus cognovit inanes
Cyrene ; manibus liquidos dant ordine fontis
Germanae, tonsisque ferunt mantelia villis,
Pars epulis onerant mensas, et plena reponunt
Pocula: Panchaeis adolescunt ignibus arae z
Et mater, Cape Maeonii carchesia Bacchi ς
Oceano libemus, ait. Simul ipsa precatur
Oceanumque patrem rerum, Nymphasque soror-ea,

