88 ῼΕΟΚΟΙΟΟΝ 111. v. 801.

Arbuta sufficere, et fluvios praebere recentis 3
Et stabula a ventis hiberno opponere soli

Ad medium conversa diem : quum frigidus olim
Jam cadit extremoque irrorat Aquarius anno.
Hae quoqne non cura nobis leviore tuendae,
Nec minor usus erit ε quamvis Milesia magno
Vellera mutentur Tyrios incocta rubores,
Densior hinc suboles ; hinc largi copia lactis.
Quam magis exhausto spumaverit ubere mulctra,
Laeta magis pressis manabunt flumina mammis.
Nec minus interea barbas incanaque menta
Cinyphii tondent hirci, setasque comantis,
Usum in castrorum, et miseris velamina nautis.
Pascuntur vero silvas, et summa Lycaei,
Horrentisque rubos, et amantis ardua dumos ς
Atque ipsae memores redeunt in tecta, suosque
Ducunt, et gravido superant vix ubere limen.
Ergo omni studio glaciem ventosque nivalis,
Quo minor est illis curae mortalis egestas,

⁸ Avertes 3 victumque feres et virgea laetus
Pabula ; nec tota claudes foenilia bruma.

At vero, Zephyris quum laeta vocantibus aestas
In saltus utrumque gregem, atquc in pascua, mittet,
Luciferi primo cum sidere frigida rura
carpamus, dum mane novum, dum gramina canent,
Et ros in tenera pecori gratissimus herba.

Inde, ubi quarta sitim coeli collegerit hora,

Et cantu querulae rumpent arbusta cicadae,

