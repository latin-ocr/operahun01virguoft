40 GEORGICON 1. v; 482

Agricolae, bis quae solem, bis frigora sensit a

Illius immensae ruperunt horrea messes.

At prius, ignotum ferro quam scindimus aequor,

Ventos ct varium coeli praediscere morem

Cura sit, ac patrios cultusque habitusque locorum 5

Et quid quaeque ferat regio, et quid quaeque recuset.

Hic segetes, illic veniunt felicius uvae 3

Arborei fetus alibi, atque injussa virescunt

Gramina. Nonne vides, croceos ut Tmolus odores,

India mittit ebur, molles sua tura Sabaei ;

At Chalybes nudi ferrum, virosaque Pontus

Castorea, Eliadum palmas Epiros equarum?

Continuo has leges, aeternaque foedera, certis

Imposuit natura locis, quo tempore primum

Deucalion vacuum lapides jactavit in orbem,

Unde homines nati, durum genus. Ergo age, terrae

Pingue solum primis extemplo a mensibus anni

Fortes invertant tauri, glebasque jacentis

Pulverulenta coquat maturis solibus aestas.

At, si non fuerit tellus fecunda, sub ipsum

Arcturum tenui sat erit suspendere sulco ε

Illic, officiant laetis ne frugibus herbae ;

Hic, sterilem exiguus ne deserat humor arenam.
Alternis idem tonsas cessare novalis,

Et segnem patiere situ durescere campum.

Aut ibi flava seres, mutato sidere, farra,

Unde prius laetum siliqua quassante legumen,

Aut tenuis fetus viciae, tristisque lupini

