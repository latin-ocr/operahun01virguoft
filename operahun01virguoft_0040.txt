1⁴· BUCOLICA. ν. 3. ,

Si canimus silvas, silvae sint consule dignae.
Ultima Cumaei venit jam carminis aetas ς
Magnus ab integro saeclorum nascitur ordo.
Jam redit et Virgo ; redeunt Saturnia regna: ,
Jam nova progenies coelo demittitur alto.
Tu modo nascenti puero, quo ferrea primum
Desinet, ac toto surget gens aurea mundo,
Casta fave Lucina: tuus jam regnat Apollo.
Teque adeo decus hoc aevi, te consule, inibit,
Pollio ς et incipient magni procedere menses:
Te duce, si qua manent sceleris vestigia nostri,
Irrita perpetua solvent formidine terras.
Ille deum vitam accipiet, divisque videbit
Pet-mixtos heroas, et ipse videbitur illis ς
Pacatumque reget patriis virtutibus orbem.
At tibi prima, puer, nullo munuscula cultu,
Eri-antis hederas passim cum baccare, tellus
Mixtaque ridenti colocasia fundet acantho.
Ipsae lacte domum referent distenta capellae
Ubera ς nec magnos metuent armenta leones.
Ipsa tibi blandos fundent cunabula flores.
Occidet et serpenS‚ et fallax herba veneni
Occidet ς Assyrium vulgo nascetur amomum.
At, simul heroum laudes et facta parentis
Jam legere et qnae sit poteris cognoscere virtus ς
Molli paullatim flavescet campus arista,
Incultisque rubens pendebit sentibus uva,
Et durae quercus sudabunt roscida mella.

