v. 37. ECLOGA IX. 33

Moeris.
Id quidem 'ago‚et tacitus, Lycida,mecum ipse voluto,
Si valeam meminisse ; neque est ignobile carmen.
Huc ades, o Galatea! quis est nam ludus in undis?
Hic ver purpureum ι varios hic flumina circum
Fundit humus flores : hic candida populus antro
Imminet, et lentae texunt umbracula vites.
Huc ades z insani feriant sine littora fluctus.
Lycidas.
Quid, quae te pura solum sub nocte canentem
Audieram ? numeros memini, si verba tenerem.
Moeris.
Daphni, quid antiquos signorum suspicis ortus?
Ecce ! Dionaei processit Caesaris astrum;
Astrum, quo segetes gauderent frugibus, et quo
Duceret apricis in collibus uva colorem.
Insere, Daphni, piros ; carpent tua poma nepotes.—
Omnia fert aetas, animum quoque. Saepe ego longos
Cantando puerum memini me condere soles :
N unc oblita mihi tot carmina. Vox quoque Moerin
Jam fugit ipsa : lupi Moerin videre priores.
Sed tamen ista satis referet tibi saepe Menalcas.
Lycidas.
Caussando nostros in longum ducis amores ι
Et nunc omne tibi stratum silet aequor; et omnes,
Adspice, ventosi ceciderunt murmuris aurae.
Hinc adeo media est nobis via ; namque sepulcrum

Incipit apparere Bianoris 2 hic, ubi densas
Tou. I. E

