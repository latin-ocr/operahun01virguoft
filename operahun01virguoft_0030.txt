4 BUCOLICA. v. 61.

Et freta destituent nudos in littore piscis;
Ante, pererratis amborum finibus, exsul
Aut Ararim Parthus bibet, aut Germania Tigrim;
Quam nostro illius labatur pectore voltus.
Meliboeus.
At nos hinc, alii sitientis ibimus Afros ς
Pars Scythiam et rapidum Cretae veniemus Oaxem,
Et, penitus toto divisos orbe, Britannos.
En l umquam patrius longo post tempore finis,
Pauperis et tuguri congestum cespite culmen,
Post aliquot, mea regna videns mirabor, aristas ἓ
Impius haec tam culta novalia miles habebit ?
Barbarus has segetes ἓ en, quo discordia civis
Perduxit miseros ! cn, quis consevimus agros !
Insere nunc, Meliboee, piros, pone ordine vitis.
Ite, meae, felix quondam pecus, ite, capellae.
Non ego vos posthac, viridi projectus in antro,
Dumosa pendere procul de rupe videbo 3
Carmina nulla canam ; non, me pascente, capellae,
Florentem cytisum et salices carpetis amaras.
T ityrus.
Hic tamen hanc mecum poteras requiescere noctem
Fronde super viridi : sunt nobis mitia poma,
Castaneae molles, et pressi copia lactis ;
Et jam summa procul villarum culmina fumant,
Majoresque cadunt altis de montibus umbrae.

ECLOGA

