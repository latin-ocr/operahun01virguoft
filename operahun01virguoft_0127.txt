v„ ss5. GEORGICON IV, 101

Et circa regem, atque ipsa ad praetoria, densae

Miscentur, magnisque vocant clamoribus hostem.—

Ergo‚ ubi, ver nactae sudum camposque patentis,

Erumpunt portis, concurritur ; aethere in alto

Fit sonitus ; magnum mixtae glomerantur in orbern,

Praecipitesque cadunt. non densior aere grando,

Nee de concussa tantum pluit ilice glandiS.

Ipsi per medias acies, insignibus alis,

Ingentis animos angusto in pectore versant,

Usque adeo obnixi non cedere, dum gravis aut hos,

Aut hos, versa fuga vietor dare terga subegit.

Hi rnotus animorum, atque haec certamina tanta,

Pulveris exigui jactu compressa, quiescent.
Verum, ubi ductores acie revocaveris ambo,

Deterior qui visus, eum, ne prodigus obsit,

Dede neci ; melior vacua sine regnet in aula.

Alter erit maculis auro squalentibus ardens ;

Nam duo sunt genera : hic melior, insignis et ore,

Et rutilis clarus squamis : ille horridus alter

Desidia, latamque trahens inglorius alvum.

Ut binae regum facies, ita corpora plebis ε

Namque aliae turpes horrent, ceu, pulvere ab alto

Quum venit, et sicco terram spuit ore, viator

Aridus 3 elucent aliae, et fulgore coruscant,

Ardentes auro et paribus lita corpora guttis.

Haec potior suboles ς hinc coeli tempore certo

Dulcia mella premes; nec tantum dulcia, quantum

Et liquida ; et durum Bacchi domitura saporem.

