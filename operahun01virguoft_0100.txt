τι ι GEORGICON 11. v. 465.

Alba neque Assyrio fucatur lana veneno,

Nee casia liquidi corrumpitur usus olivi ε

At secura quiesi, et nescia fallere vita,

Dives opum variarum ; at latis otia fundis,
Speluncae, vivique lacus 3 at frigida Tempe,
Mugitusque boum, mollesque sub arbore somni
Nou absunt : illie. saltus ac lustra ferarum,

Et patiens operum, exiguoque adsueta, juventus 3
Sacra deum, sanctique patres : extrema per illos
Justitia, excedens terris, vestigia fecit.

Me vero primum, dulces ante omnia, Musae,
Quarum sacra fero, ingenti percussus amore,
Accipiunt, coelique vias et sidera monstrent;
Defectus solis varios, lunaeque labores ;

Unde tremor terris ; qua vi maria alta tumescant
objicibus ruptis, rursusque in se ipsa residant;
Quid tantum Oceano properent se tinguere soles
Hiberni‚ vel quae tardis mora noctibus obstet.
Sin, has ne possim naturae accedere partes,
Frigidus obstiterit circum praecordia sanguis ;
Rura mihi, et rigui placeant in vallibus amnes ε
Flumina amem silvasque inglorius. O, ubi campi,
Spercheosque, et, virginibus bacchata Lacaenis,
Taygeta ! ο, qui me gelidis in vallibus Haemi
Sistat‚ et ingenti ramorum protegat umbra !

Felix, qui potuit rerum cognoscere caussas ;
Atque metus omnis, et inexorabile fatum,
Subjecit pedibus, strepitumque Acherontis avari Ξ

