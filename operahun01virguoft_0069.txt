v. 132. GEORGICON Ι. 43

Et, passim rivis currentia, vina repressit ε ”
Ut varios usus meditando extunderet artis
Paullatim, et sulcis frumenti quaereret herbam ς
Ut, silicis venis abstrusum, excuderet ignem.
Tunc alnos primum fluvii sensere cavatas :
Navita tum stellis numeros et nomina fecit,
Ple’i'adas, Hyadas, claramque Lycaonis Arcton.
Tum laqueis captare feras, et fallere visco,
Inventum, et magnos canibus circumdare saltus ε
Atque alius latum funda jam verberat amnem;
Alta petens, pelagoque alius trahit humida lina.
Tum ferri rigor, atque argutae lamina serrae,
(Nam primi cuneis scindebant fissile lignum)
Tum variae venere artes : labor omnia vicit
ImprobuS, et duris urguens in rebus egestas.
Prima Ceres ferro mortalis vertere terram
Instituit, quum jam glandes atque arbuta sacrae
Deficerent silvae, et victum Dodona negaret.
Mox et frumentis labor additus ; ut mala culmos
Esset robigo, segnisque horreret in arvis
carduus: intereunt segetes 3 subit aspera silva,
Lappaeque tribulique ; interque nitentia culta
Infelix lolium et steriles dominantur avenae.
Quod, nisi et assiduis terram insectabere rastris,
Et sonitu terrebis aves, et ruris opaci
Falce premes umbras, votisque vocaveris imbrem;
Heu l magnum alterius frustra spectabis acervum,
Concussaque famem in silvis solabere quercu.

F?

