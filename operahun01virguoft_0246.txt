220 AssNmDos iv. v. 495,

Erige ; et arma viri, thalamo quae fixa reliquit
Impius, exuviasque omnis, lectumque jugalem,
Quo perii, superimponas: abolere nefandi

Cuncta viri monumentajubet monstratque sacerdos.
Haec effata, silet ε pallor simul occupat ora.

Non tamen Anna novis praetexere funera sacris
Germanum credit, nec tantos mente furores
Concipit, aut graviora timot, quam morte Sychaei.
Ergo jussa parat.

At regina, pyra penetrali in sede sub auras
Erecta ingenti taedis atque ilice secta,
Intenditque locum sertis, et fronde coronat
Funerea: super, exuvias, ensemque relictum,
Effigiemque toro locat, haud ignara futuri.

Stant arae circum ; et crinis effusa sacerdos

Ter centum tonat ore deos, Erebumque. Chaosque,

Tergeminamque Hecaten,tria virginis ora Dianae.

Sparserat et latices simulatos fontis Averni ς

Falcibus et messae ad lunam quaeruntur ae'nis

Pubentes herbae, nigri cum lacte veneni :

Quaeritur et nascentis equi de fronte revolsus,

Et matri praereptus, amor.

Ipsa, mola manibusque piis, altaria juxta,

Unum exuta pedem vinclis, in veste recincta,

Testatur moritura deos, et conscia fati

Sidera: tum, si quod non aequo foedere amantis . <

Curae numen habetjustumque memorque, precatur9
Nox erat, et placidum carpebant fessa soporem¹

 

