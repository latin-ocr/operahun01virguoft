170 “ AENEIDOS 11. v.635.

Antiquusque domos; genitor, quem tollere in altos
Optabam primum montis, primumque petebam,
Abnegat excisa vitam producere Troja,
Exsiliumque pati. Vos o ! quibus integer aevi
Sanguis, ait, solidaeque suo stant robore vires;
Vos agitate fugam.

Me si coelicolae voluissent ducere vitam,

Has mihi servassent sedes. Satis una, superque¹
Vidimus excidia, et captae superavimus urbi.

Sic 0 Ξ sic positum affati discedite corpus.

Ipse manu mortem inveniam. Miserebitur hostis,
Exuviasque petet. Facilis jactura sepulcri.

Jam pridem invisus divis, et inutilis, annos
Dem0r0r; ex quo me divom pater, atque hominum
Fulminis adflavit ventis, et contigit igni. [rex,
Talia perstabat memorans, fixusque manebat ε

Nos contra, effusi lacrimis, conjunxque Creusa,
Ascaniusque, omnisque domus, ne ‘vertere secum
Cuncta pater, fatoque urguenti incumbere, vellet.
Abnegat; inceptoque et sedibus haeret in isdem.
Rursus in arma feror, mortemque miserrimus opto ε
Nam quod consilium, aut quaejam fortuna dabatur ἶ
Mene efferre pedem, genitor, te posse relicto
Sperasti ? tantumque nefas patrio excidit ore?

Si nihil ex tanta Superis placet urbe relinqui,

Et sedet hoc animo, perituraeque addere Trojae
Teque tuosque juvat ; patet isti janua leto :
Jamque aderit multo Priami de sanguine Pyrrhus,

