92 GEORGICON 111. v.419.¹.

Latratu turbabis agens, montisque per altos
Ingentem clamore premes ad retia cervum.

Disce et odoratam stabulis accendere cedrum,
Galbaneoque agitare gravis nidore chelydros.
Saepe sub immotis praesepibus, aut, mala tactu,
Vipera delituit, coelumque exterrita fugit 3
Aut, tecto adsuetus coluber succedere et umbrae,
Pestis acerba boum, pecorique adspergere virus,
Fovit humum. Cape saxa mzuiu,cape1·ob0ra,pastor‚
Tollentemque minas et sibila colla tumentem
Dejice : jamque fuga timidum caput abdidit alte,
Quum medii nexus extremaeque agmina caudae
Solvuntur, tardosque trahit sinus ultimus orbis.
Est etiam ille malus Calabris in saltibus anguis,
Squamea convolvens sublato pectore terga,

Atque notis longam maculosus grandibus alvum :
Qui, dum amnes ulli rumpuntur fontibus, et dum
Vere madent udo ter-rae ae pluvialibus austris,
Stagna colit, ripisque habitans, hic piscibus atram
Improbus ingluviem ranisque loquacibus explet 5
Postquam exusta palus, terraeque ardore dehiscunt,
Exsilit in siccum, et, flammantia lumina torquens¹²
Saevit agris, asperque siti, atquc exterritus aestu.
Ne mihi tum mollis sub divo carpere somnos,
Neu dorso nemoris libeat jacuisse per herbas 3
Quum positis novus exuviis, nitidusque juventa,
Volvitur, aut catulos tectis aut ova relinquens, ⁸
Arduus ad solem et linguis micat ora trisulcis.

