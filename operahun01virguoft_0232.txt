206 AENEIDOS IV. v. 103.

Auspiciis ι liceat Phrygio servire marito,
Dotalisque tuae Tyrios permittere dextrae.
Olli, sensit enim simulata mente locutam,
Quo regnum Italiae Libycas averteret oras,
Sic contra est ingressa Venus: Quis talia demens
Abnuat‚ aut tecum malit contendere bello ἓ
Si modo, quod memoras, factum fortuna sequatur.
Sed fatis incerta feror, si Jupiter umm
Esse velit Tyriis urbem, Trojaque profectis ς
Miscerive probet populos, aut foedera jungi.
Tu conjunx τ tibi fas animum tentare precando.
Perge : sequar. Tum sic excepit regia J uno:
Mecum erit iste labor. Nunc qua ratione, quod
confieri possit, paucis, adverte, docebo. [instat,
Venatum Aeneas unaque miserrima Dido
In nemus ire parant, ubi primos crastinus ortus
Extulerit Titan, radiisque retexerit orbem.
His ego nigrantem, commixta grandine, nimbum,
Dum trepidant alae, saltusque indagine cingunt,
Desuper infundam, et tonitru coelum omne ciebo.
Diffugient comites, et nocte tegentur opaca ε
Speluncam Dido dux et Trojanus eamdem
Devenient. Adero, et, tua si mihi certa voluntas
Connubio jungam stabili, propriamque dicabo,
Hic Hymenaeus erit. Non adversata petenti
Adnuit atque dolis risit Cytherea repertis.
Oceanum interea surgens Aurora relinquit z
It portis jubare exorto delecta juventus.

