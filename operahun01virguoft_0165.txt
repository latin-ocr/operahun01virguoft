v. 545. AENEIDOS 1. 139

Nec pietate fuit, nec bello major, et armis ε
Quem si fata virum servant, si vescitur aura
Aetheria, neque adhuc crudelibus occubat umbri83
Non metus, officio ne te certasse priorem
Poeniteat. Sunt et Siculis regionibus urbes,
Arvaque, Trojanoque a sanguine clarus Acestes.-
Quassatam ventis liceat subducere classem,

Et silvis aptare trabes, et stringere remos;

Si datur Italiam, sociis, et rege recepto,
Tendere, ut Italiam laeti Latiumque petamus ε
Sin absumta salus, et te, pater optime Teucrum,
Pontus habet Libyae, nec spes jam restat luli;
At freta Sicaniae saltem, sedesque paratas,
Unde huc advecti, regemque petamus Acesten.
Talibus Ilioneus: cuncti simul ore fremebant
Dardanidae.

Tum breviter Dido, voltum demissa, profatur :
Solvite corde metum, Teucri 3 secludite curas.
Res dura et regni novitas me talia cogunt¹
Moliri, et late finis custode tueri.

Quis genus Aeneadum, quis Trojae nesciat urbem,
Virtutesque‚ virosque, aut tanti incendia belli?
Non obtusa adeo gestamus pectora Poeni ;

Nec tam aversus equos Tyria Sol Juugit ab urbe.
Seu vos Hesperiam magnam Saturniaque arva,
Sive Erycis finis regemque optatis Acesten ;
Auxilio tutos dimittam, opibusque juvabo.

Vultis et his mecum pariter considere regnis?
S 2

