96 ἱ(ἶῙΞΟῙὶΕῙιΙΕἶΟΝ 111. v.· 524.—

Ad terramque fluit devexo pondere cervix.

Quid labor,aut benefactajuvant? quid vomere terras
Invertisse gravis ἓ atqui non Massica Bacchi
Munera, non illis epulae nocuere repostae z
Frondibus et victu pascuntur simplicis herbae;
Pocula sunt fontes liquidi, atque exercita cursu
Flumina ; nec somnos abrumpit cura salubres.

Tempore non alio dicunt regionibus illis
Quaesitus ad sacra boves Junonis, et uris
Imparibus ductos alta ad donaria currus.

Ergo aegre rastris terram rimantur, et ipsis
Unguibus infodiunt fruges, montisque per altos
Contenta cervice trahunt stridentia plaustra.

Non lupus insidias explorat ovilia circum,

Nec gregibus nocturnus obambulat : acrior illum
Cura domat. Timidi damae, cervique fugaces
Nunc interque canes et circum tecta vagantur.
Jam maris immensi prolem, et genus omne natantum,
Littore in extremo, ceu naufraga corpora, fluctus
Proluit ; insolitae fugiunt in flumina phocae.
Interit et, curvis frustra defensa latebris,

Vipera, et attoniti squamis adstantibus hydri.
Ipsis est ae‘r avibus non aequus», et illae
Praecipites alta vitam sub nube relinquunt.
Praeterea, jam nec mutari pabula refert,
Quaesitaeque nocent artes; cessere magistri,
Phillyrides Chiron, Amythaoniusque Melampus.
Saevit, et, in lucem Stygiis emissa tenebris,

