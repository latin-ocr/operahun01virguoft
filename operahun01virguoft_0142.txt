ιω ,οΕοκοῙΟΟΝ 1v. v. 494.

Illa, Quis et me, inquit, miseram, et tc perdidit,
Orphcu,
Quis tantus furor? En Ξ iterum crudelia retro
Fata vocant, conditque natantia lumina somnus.
Jamque vale. Feror ingenti circumdata nocte,
Invalidasque tibi tendens, heu ! non tua, palmas.
Dixit, et ex oculis subito, ceu fumus in auras
Commixtus tenuis, fugit diversa 3 neque illum,
Prensantem nequidquam umbras, et multa volentem
Dicere, praeterea vidit ; nec portitor Orci
Amplius objectam passus transire paludem.
Quid faceret ? quo se, rapta bis conjuge, ferret?
Quo fietu Manis, qua numina voce moveret ἓ
Illa quidem Stygia nabat jam frigida cymba.
Septem illum totos perhibent ex ordine mensis,
Rupe sub aeria, deserti ad Strymonis undam,
Flevisse, et gelidis haec evolvisse sub antris,
Mulcentem tigriS, et agentem carmine quercus ι
Qualis populea moerens Philomela sub umbra
Amissos queritur fetus, quos durus arator
Observans nido implumis detraxit ; at illa
Flet noctem, ramoque sedens miserabile carmen
Integrat, et moestis late loca questibus implet.
Nulla Venus, non ulli animum flexere Hymenaei.
Solus Hyperboreas glacies, Tanaimque nivalem,
Arvaque Rhipaeis numquam viduata pruinis,
Lustrabat, raptam Eurydicen atque irrita Ditis
Dona querens: spretae Ciconum quo munere matres,

