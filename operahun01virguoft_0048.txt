22 BUCOLICA. v. 45.

Et, ffirtunatam si nunquam armenta fuissent,
Pasiphae-‘n nivei solatur amore juvenci.

Ah virgo infelix ! quae te dementia cepit?
Proetides implerunt falsis mugitibus agros: .

At non tam turpis pecudum tamen ulla secuta est
Concubitus, quamvis collo timuisset aratrum,

Et saepe in levi quaesisset cornua fronte.

Ah virgo infelix ἔ tu nunc in montibus erras:

Ille, latus niveum molli fultus hyacintho,

Ilice sub nigra pallentis ruminat herbas; [Nymphae,
Aut aliquam in magno sequitur grege. Claudite,
Dictaeae Nymphae, nemorumjam claudite saltus,
Si qua forte ferant oculis sese obvia nostris
Errabunda bovis vestigia : forsitan illum,

Aut herba captum viridi, aut armenta secutum,
Perducant aliquae stabula ad Gortynia vaccae.
Tum canit Hesperidum miratam mala puellam.
Tum Phaethontiadas musco circumdat amarae
Corticis‚ atque solo proceras erigit alnos.

Tum canit, errantem Permessi ad flumina, Gallum
Aonas in montis ut duxerit una sororum ;

thue viro Phoebi chorus assurrexerit omnis;

Ut Linus haec illi, divino carmine pastor,

Floribus atque apio crinis ornatus amaro,

Dixerit : Hos tibi dant calamos, en Ξ accipe, musae,
Ascraeo quos ante seni ; quibus ille solebat
Cantando rigidas deducere montibus ornos ξ - > ·
His tibi Grynei nemoris dicatur origo 3

