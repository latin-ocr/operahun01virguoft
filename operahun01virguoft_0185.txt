ν. 327. AENEIDOS ΙΙ. 159

Transtulit : incensa Danai dominantur in urbe.
Arduus armatos mediis in moenibus adstans
Fundit equus, victorque Sinon incendia miscet,
Insultans. Portis alii bipatentibus adsunt,

Millia quot magnis umquam venere Mycenis.
Obsedere alii telis angusta viarum,

Oppositi: stat ferri acies mucrone corusco
Stricta, parata neci : vix primi proelia tentant
Portarum vigiles, et caeco Nlarte resistunt.
Talibus Othryadae dictis, et numine divom,

In flammas et in arma feror, quo tristis Erinnys,
Quo fremitus vocat, et sublatus ad aethera clamore
Addunt se socios Rhipeus, et, maximus armis,
Epytus, oblati per lunam, Hypanisque Dymasque,
Et lateri agglomerant nostr03 juvenisque Coroebus,
Mygdonides. Illis ad Trojam forte diebus
Venerat, insano Cassandrae incensus amore; ’

Et gener auxilium Priamo, Phrygibusque, ferebat :
Infelix ! qui non sponsae praecepta furentis
Audierit.

Quos ubi confertos audere in proelia vidi3

Incipio super his: J uveneS, fortissima frustra
Pectora, si vobis audentem extrema cupido

Certa sequi, (quae sit rebus fortuna videtis:
Excessere omnes adytis arisque relictis

Di, quibus imperium hoc steterat ε succurritis urbi
Incensae) moriamur, et in media arma ruamus.
Una salus victis nullam sperare salutem.

