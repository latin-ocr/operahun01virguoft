v. 634. AENEIDOS 111. 199

Numina, sortitique vices, una undique circum

Fundimur‚ et telo lumen terebramus acuto

Ingens, quod torva solum sub fronte latebat,

Argolici clipei aut Phoebeae lampadis instar ε

Et tandem laeti sociorum ulciscimur umbras.

Sed fugite, o miseri! sugite, atque ab littore funem

Rumpite :

Nam, qualis quantusque cavo Polyphemus in antro

Lanigeras claudit pecudes, atque ubera pressat,

Centum alii curva haec habitant ad littora volgo

Infandi Cyclopes, et altis montibus errant.

Tertia jam Lunae se cornua lumine complent,

Quum vitam in silvis, inter deserta ferarum

Lustra domosque,traho‚vastosque ab rupe Cyclopas

Prospicio, sonitumque pedum vocemque tremisco.

Victum infelicem, baccas lapidosaque corna,

Dant rami, et *volsis pascunt radicibus herbae.

Omnia collustrans, hanc primum ad littora classem

Conspexi venientem. Huic me, quaecumque fuisset,

Addixi ε satis est gentem effugisse nefandam :

Vos animam hanc potius quocumque absumite leto.
Vix ea fatus erat, summo quum monte videmus

Ipsum, inter pecudes vasta se mole moventem,

Pastorem Polyphemum, et littora nota petentem ;

Monstrum horrendum, informe, ingens, cui lumen a·

Truncamanupinus regit et vestigia firmat. [demtum

Lanigerae comitantur oves: ea sola voluptas²

Solamenque mali.

