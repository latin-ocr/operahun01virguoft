102 ‘chRGicON 1v. v. 103.

At, quum incerta volant coeloque examina ludunt,
Contemnuntque favos, ct frigida tecta relinquunt ς
Instabilis animos ludo prohibebis inani.

Noc mugnus prohibere labor: tu regibus alas
Eripe: non illis quisquam cunctantibus altum
Ire iter, aut castris audebit vellere signa.
Invitent croceis halantes floribus horti,

Et, custos furum atque avium, cum falce saligna
Hellespontiaci servet tutela Priapi.

Ipse, thymum pinosque ferens de montibus altis,
Tecta serat late circum, cui talia curae ;

Ipse labore manum duro terat ς ipse feracis
Figit humo plantas, et amicos irriget imbris..

Atque equidem, extremo ni jam sub fine laborum
Vela traham et terris festinem advertere proram,
Farsitan et, pinguis hortos quae cura colendi
Ornaret, canerem, biferique rosaria Paesti ;
Quoque modo potis gauderent intuba rivis,

Et virides apio ripae ; tortusque per herbam
cresceret in ventrem cucumis : nec sera comantem
Narcissum, aut flexi tacuissem vimen acanthi,
Pallentisque hederas, et amantis littora myrtos,
Namque sub Oebaliae memini me turribus arcis,
Qua niger humectat flaventia culta Galaesus,
Corycium vidisse senem, cui pauca relicti

J ugera ruris erant : nec fertilis illa juvencis,

Nec pecori opportuna seges, nec commoda Baccho.' ¹
Hic rarum tamen in dumis olus, albaque circum

 

