r. τες. oEoRfflcoN 1'. 41
Sustuleris fragiles calamos silvamque sonantem.
Urit enimv lini campum segeS, urit avenae ;
Urunt Lethaeo perfusa papavera somno.
Sed tamen alternis facilis labor : arida tantum
Ne saturare fimo pingui pudeat sola ς neve
Effetos cinerem immundum jactare per agros,
Sic quoque mutatis requiescunt fetibus arva ε
Nec nulla interea est inaratae gratia terrae.⁵
Saepe etiam steriles incendere profuit agros,
Atque levem stipulam crepitantibus urere flammis :
Sive inde occultas vites, et pabula terrae
Pinguia concipiunt ; sive illis omne per ignem
Excoquitur vitium, atque exsudat inutilis humor ;
Seu pluris calor ille vias et caeca relaxat
spiramenta, novas veniat qua· succus in herbas ;
Seu durat magis, et venas adstringit hiantis,
Ne tenues pluviae, rapidive potentia solis
Acrior, aut Boreae penetrabile frigus adurat.
Multum adeo, rastris glebas qui frangit inertis,
Vimineasque trahit crates, juvat arva ; neque illurn
Flava Ceres alto nequidquam spectat Olympo :
Et qui, proscisso quae suscitat aequore terga,
Rursus in obliquum verso perrumpit aratro,
Exercetque frequens tellurem, atque imperat arvis.⁴
Humida solstitia atque hiemes orate serenas,
Agricolae ς hiberno laetissima pulvere farra,
Laetus ager :' nullo tantum se Mysia cultu
Jactat‚ et ipsa suas mirantur Gargara messis.

Toni. 1. F

