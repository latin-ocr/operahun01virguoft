v. 97. AENEIDOS Ι. 123

Tydide! mene Iliacis occumbere 'campis

Non potuisse, tuaque animam hanc effundere dextra?

Saevus ubi Aeacidae telo jacet Hector, ubi ingens

Sarpedon3 ubi tot Simois correpta sub undis

Scuta virum, galeasque, et fortia corpora, volvit.
Talia jactanti stridens aquilone procella

Velum adversa ferit, fluctusque ad sidera tollit:

Franguntur remi ε tum prora avertit, et undis

Dat latus: insequitur cumulo praeruptus aquaemons.

Hi summo in fluctu pendent : his unda dehiscens

Terram inter fluctus aperit 3 furit aestus arenis.

Tris Notus abreptas in saxa latentia torquet ;
Saxa, vocant Itali mediis quae in fluctibus Aras,
Dorsum immane mari summo. Tris Eurus ab alto

In brevia et syrtis urguet, miserabile visu!
Illiditque vadis, atque aggere cingit arenae.
Unam, quae Lycios fidumque vehebat Orontem, -
Ipsius ante oculos ingens a vertice pontus
In puppim ferit: excutitur pronusque magister
Volvitur in caput: ast illam ter fluctus ibidem
Torquet agens circum, et rapidus vorat aequore vor-
Apparent rari nantes in gurgite vasto; [texe
Arma virum, tabulaeque, et Tro'i'a gaza, per undas.
Jam validam Ilionei navem, jam fortis Achatae,
Et qua vectus Abas, et qua grandaevus Aletes,
Vicit hiems ι laxis laterum compagibus omnes
Accipiunt inimicum imbrem, rimisque fatiscunt.
Interea, magno misceri murmure pontum,

Q?

